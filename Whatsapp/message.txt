Kipengele hiki cha utambulisho kinawaumiza vijana wa jinsia zote, lakini dada zetu wanaumizwa zaidi na hili. Ni kweli kabisa ndoa inakupa status mpya but haitakiwi ku-define utambulisho wako. Mnaambiwa thamani yenu inashuka umri unaposonga pasipo kuolewa. Matokeo yake unaisaka ndoa kwa gharama yoyote hata ikibidi kuolewa na mpagani. Ukikubali hiyo pressure huna kabisa muda wa kuhoji chochote kuhusu mtu anayetaka kuoana na wewe. Unaamini mengine yatajijibu mbele kwa mbele wewe unachotaka ni NDOA!

Mbio hizi za kusaka thamani kupitia ndoa zimewaacha wengi njiani na majeraha na ndoa hawakuipata. Hata walioingia huko kwa namna hii wengi wanatoka kwa spidi kubwa kuliko waliyoingia nayo. Ukweli ni huu: *_si Pete wala Cheti cha Ndoa vitakavyokupa thamani wala utambulisho ikiwa huoni thamani yako ukiwa single_ .*

*_Najuaje niko tayari kuingia Kwenye ndoa_* ?

3 _. *Ikiwa husukumwi na maumivu ya mahusiano ya zamani*_ . Ikiwa shauku ya kuoa/kuolewa ni kuziba pengo la mahusiano yaliyovunjika, hauko tayari kwa ndoa. Hili tutalifafanua vizuri mbele katika kipengele kingine. Lakini kwa sasa ni hivi: makovu ya mahusiano ya zamani huficha maumivu amabayo usipoyashughulikia yakapona na ukawa huru kweli kweli, unaingia kwenye ndoa na mzigo ambao utamtesa mtu mwingine asiye na hatia.

Na hapa nitoe ushauri: Ikiwa ulikuwa na mahusiano yakavunjika, usifanye haraka kuingia kwenye mahusiano mengine. Wengi hudhani kurukia kwingine kunasaidia kuponya majeraha ya walikotoka. Kiukweli utahitaji neema na kuvumiliwa mara dufu. Ni bora utulie upone kwanza ndipo ufikirie habari za mahusiano mengine. Ukipata nafasi ya kutulia, jenga msingi mpya sasa. Rekebisha makosa ya kwanza.

Hapa siongelei wanandoa wanaoachana. Naongelea "wachumba" au vijana waliodanganywa na kudanganyana uchumba wakaparuana machucha na kutemana. Ukipitia hapo, nikusihi kwa Bwana: malizana na hayo kwanza. Tubia ulichokosea kwanza na utulie. Jifunze kusamehe na kuachilia kwanza. Ondoa shina la uchungu moyoni kwanza! 
Isaya 38:17; Waef. 4:31-32; Waeb. 12:15

4. *_Una afya njema ya hisia (emotionally healthy)_* . Umejifunza kuzielewa hisia zako, unaweza kuzi-manage (yaani si mtu wa kuamua mambo magumu kwa kupelekwa na hisia za wakati huo). Nakumbuka stori ya mdogo wangu mmoja alichumbia binti wakakubaliana. Mchakato ukaanza wa kutambulishana kwenye familia ghafla binti aka-change ati "moyo umepoteza amani ghafla. Naona kama " roho" hataki tuoane."  Sasa mkaka akiwa wa hivi ni janga kubwa zaidi.

Ukiwa na afya njema na ukomvu wa hisia una uwezo wa kutawala mawazo yako, maneno yako na tabia zako. Una uwezo wa kukabiliana na changamoto za maisha. Unaweza kujitathmini na kujikosoa (self criticism). Hususii chakula kwa sababu umekosolewa Unaweza kutofautiana na mtu kwenye jambo moja na bado ukashirikiana naye vizuri kwenye mambo mengine.

Baadhi ya matokeo ya kukosa afya njema ya hisia ni negative attitude. Unaona ubaya kwenye kila kitu na kushukia kila kitu. Unaponda kila kitu. Unaona watu wote ni wenye dhambi isipokuwa wewe (mdada wa hivi ukioa umekwisha). Unahamaki kwa jambo dogo. Ukikosewa hutaki suluhu. Huwezi kuachilia jambo. Visasi visasi!

"Asiye mwepesi wa hasira ana fahamu nyingi; 
Bali mwenye roho ya hamaki hutukuza upumbavu. *_Moyo ulio mzima_* ni uhai wa mwili; 
Bali husuda ni ubovu wa mifupa." -Mithali 14:29-30

Ukiingia Kwenye ndoa na hali hiyo au mtu mwenye hali hiyo, ni au talaka nje nje au ndoa kama jela! Habari njema ni kwamba ukijigundua unashida ya Afya ya hisia ukakubali kupata ushauri wa kiroho na kisaikolojia na kuifanyia kazi, japo ni mchakato lakini unaweza kuiboresha hali yako.

_Uko tayari kwa ndoa ikiwa..._

5. _*Unafahamu kwa hakika unachohitaji kwa habari ya mwenzi wa maisha*_ . umeweka listi vigezo vya msingi ambavyo huwezi kushusha viwango. Baadhi ya vigezo muhimu ni 1. Ameokoka na ni mchamumgu asiye na mashaka. 2. Analo kusudi maishani 3. Anapenda kazi, 4...

6. *_Una kipato kinachoweza kukidhi mahitaji yako ya msingi na ya angalau mtu mmoja zaidi_* . Sasa hapa panategemea sana kiwango cha maisha yako, ya mwenzi wako na mazingira unayoishi. Hili zaidi ni kwa sisi waoaji. Kama una maisha ya chini na unaoa mtu anayetokea maisha ya juu mnahitaji kuwa na uhakika kwamba mmekubaliana kuhusu kiwango cha maisha ulicho nacho. Usijaribu kujitutumua kufanya mambo ambayo hutaweza kuyaendeleza.

Kuna mwalimu alisema ukijitokeza kuchumbia binti yake unaenda kabisa na bank statement. Sasa rafikiangu kama umejipinda ukajipindua na huoni binti mwingine ni huyo tu wa mzee Urio, siku ya posa beba kabisa Bank statement.
Ikiwa inasoma -0 nenda umekariri maandiko 50 yanayohusu imani. Mtaelewana.

Kwa upande wa kinadada, hata kama utaolewa ni muhimu ndoa ikukute unaishi na si umekaa kuisubiri. Mume anayekukuta ukifukuzia ndoto na maono yako atajifunza kukuthamini na kuheshimu mawazo yako.

Ushauri: ikiwa pesa ni kigezo cha kumkubali au kumkataa mtu, usimkatae mtu kwa sababu hana pesa bali mkatae kwa sababu hana nia na akili ya kujishughulisha na umemchunguza ukagundua hana maono thabiti juu ya kesho yake. Kadhalika usimkubali mtu kwa sababu ya pesa zake. Maisha hubadilika, na pesa siyo guarantee ya ndoa yenye furaha na amani.
 
" _Afadhali mego kavu pamoja na utulivu, 
Kuliko nyumba yenye karamu nyingi pamoja na magomvi_ " -_Mithali 17:1.

Mwisho kwa sehemu hii, Uko tayari kuoa au kuolewa ikiwa...
7. _Umeweza kuondoa Kwenye mawazo yako orodha ya wanaume/wanawake ambao huna mpango nao_ . Tunaishi zama ambazo binti/kijana wa kiume anakuwa na wachumba feki kadhaa Kwenye list mpaka siku anatangaza uchumba madhabahuni hajaachana nao. Huu ni uchuro uliopindukia. Kweli uko serious unataka kuwa na ndoa yenye amani na furaha? 
"Mtu wa nia mbili husitasita katika njia zake ZOTE" Yakobo 1:8. Kama huwezi kujipambanua kiasi hicho kabla hujaoa, usitegemee muujiza Kwenye ndoa. Maji hufuata mkondo wake.

Summary:Uko tayari kuoa ikiwa..
1. Una mahusiano yanayokua kati yako na Mungu
2. Husukumwi kuingia Kwenye ndoa kutafuta utambulisho na thamani (identity)
3. Husukumwi na maumivu ya mahusiano yaliyovunjika
4. Una Afya njema ya hisia (you are emotionally healthy)
5. Unafahamu kwa uhakika unachohitaji kwa habari ya mume/mke
6. Una kipato kinachokidhi mahitaji yako na

Ya mwenzi wako (kwa wanawake, unajitegemea kiuchumi).
7. Umeweza kufuta mahusiano yoyote yenye giza.

Baadaye ni...

 Mwenzi : namchagua mwenyewe? Nachaguliwa na wazazi au na Mungu mwenyewe?

Stay tuned...

