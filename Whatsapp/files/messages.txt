Shalom shalom wapendwa wangu! Hongereni kwa majukumu ya leo. Ni imani yangu kwamba mmekuwa na siku njema. Nakuombea Neema Kuu ya Bwana wetu Yesu Kristo ikuinue wewe unayepita katika changamoto za namna yoyote. Bado liko tumaini katika Jina la Yesu. 
Karibu tuendelee na somo letu angalau Kwa vipengele vichache leo.



Tumeona kwa ufupi baadhi ya vipengele kuhusu jinsi ya kutambua kwamba uko tayari kwa ndoa.
Leo tunaanza...
MWENZI: nachagua mwenyewe? Nachaguliwa na wazazi? au na Mungu mwenyewe?
Kimsingi hili kwa sehemu ni swali la ndugu yetu anayefuatilia somo hili.



Nianze jambo hili katika mtazamo wa kijamii. Zama zimebadilika sana! Ikiwa upo kijana katika zama hizi ambaye mfumo wa familia yako ni wazee kuchagulia watoto wao wenzi, na wewe huna shida kabisa na jambo hilo, mimi pia sina mamlaka wala nia ya kuzungumzia hilo. Kesi yako ni ya kipekee! Kwa hali ya jamiii kwa ujumla, ni kwamba maadili na mifumo ya maisha ya kizazi hiki havilingani kabisa na zama za wazee wetu. Ukweli tunaouishi katika kizazi hiki ni huu: maamuzi ya mwisho ya nani aoane na nani ni ya wahusika wanaooana. Wengine wote ni washauri tu. Ni kwa kutambua hili tumesisitiza kipengele cha kijana kufahamu kwa uhakika anachokihitaji kwa mke/mume.



Pia nitoe ushauri kwa baadhi yetu watumishi viongozi wa kiroho, tusitumie nafasi ya ushawishi tuliyonayo kuamulia vijana watu wa kuoa au kuolewa nao. Hatujaitiwa hilo! Ni afadhali sana isikike mzazi (baba, mama) wa mtoto ameingilia maamuzi ya mwanaye au binti yake kuhusu mahusiano na si mchungaji au kiongozi yeyote wa kiroho. We are not matchmakers! Katika hili tufundishe Neno, tuelekeze matakwa ya Neno na kuyasimamia, suala na Hanna aolewe au asiolewe na Yohana au Yese ambao wote wameokoka na hawana pingamizi la kisheria au kibiblia la kuwazuia, tuwaachie wahusika waoaji na waolewaji.



Nirudi kwa waoaji na waolewaji: linapokuja suala la maamuzi ya nani uoe/uoelewe naye, mwamuzi wala si Mungu, ni WEWE na utashi wako. Mungu hatakulazimisha chochote, bali atahusika kwa kadri wewe utakavyomruhusu ahusike na jambo lako. Mungu ameweka utashi ndani yetu ili tumpe heshima na nafasi anayostahili katika maisha yetu KWA HIARI YA MIOYO YETU WENYEWE. Ndivyo ilivyo katika hili pia.



Katika watoto wa Mungu wako ambao wanaishi kwa kumtegemea Mungu kwa vitendo. Kisha kuna ambao wanamtegemea Mungu kwa maneno na nyimbo lakini kwa uhalisia maisha yao yanaendeshwa na akili zao wenyewe kwa asilimka 100. Ila linapokuja suala gumu la kuchanganya akili kama kuoa na kuolewa, sote tunatamani Mungu aingilie kati. Hata kama unatongoza na kujitongozesha hovyo hovyo bado unataka Mungu ahusike.



Swali ni: Je Mungu anaweza kuchagulia mtu mke/Mme? 
Nikilisoma Neno la Mungu napata kuamini kwamba Mungu si tu anaweza bali ANATAKA kuhusika na kila kitu chetu ikiwemo uchaguzi wa mwenzi. Tatizo ni ikiwa tunamwitaji tu Kwenye yale yanayotuvuruga na hatumpi nafasi Kwenye maisha yetu yote kwa ujumla.



Soma:
 " Na huu ndio ujasiri tulio nao kwake, ya kuwa, tukiomba kitu sawasawa na mapenzi yake, atusikia.Na kama tukijua kwamba atusikia, tuombacho chote, twajua kwamba tunazo zile haja tulizomwomba."1Yohana 5:14-15

 "Mtumaini BWANA kwa moyo wako wote, 
Wala usizitegemee akili zako mwenyewe;
Katika njia zako zote mkiri yeye, Naye atayanyosha mapito yako."
Mithali 3:5-6



" Mkabidhi BWANA kazi zako, Na mawazo yako yatathibitika." Mithali 16:3

" Au kuna mtu yupi kwenu, ambaye, mwanawe akimwomba mkate, atampa jiwe? Au akiomba samaki, atampa nyoka? Basi ikiwa ninyi, mlio waovu, mnajua kuwapa watoto wenu vipawa vyema, je! Si zaidi sana Baba yenu aliye mbinguni atawapa mema wao wamwombao?" Mathayo 7:9-11



Kisha kuna hili andiko letu very famous:
3 Umtumaini BWANA ukatende mema , 
Ukae katika nchi, upendezwe na uaminifu . 4Nawe utajifurahisha kwa BWANA, Naye atakupa haja za moyo 5 Umkabidhi BWANA njia yako, Pia umtumaini , naye atafanya. 6Ataitokeza haki yako kama nuru, Na hukumu yako kama adhuhuri 7Ukae kimya mbele za BWANA , 
Nawe umngojee kwa saburi .
Zaburi 37:5



Kwa kweli natamani kama nini ningekuwa na nafasi ya kuyanyambua haya maandiko moja moja, mstari kwa mstari. Itoshe tu kusema, Mungu anatamani kutufanyia mambo mengi zaidi ya tuwezavyo kueleza, kinachotupa shida mara nyingi ni kukaa Kwenye reli ya kanuni za Mungu. Swali kubwa hapa si kwamba Mungu anaweza kukupa mme/mke. Swali kubwa ni ananichaguliaje na nitajuaje amenipa huyu?



Kwanza vigezo na masharti vimezingatiwa? Kanuni zimefuatwa? Maandiko yote tuliyosoma hapo nyuma yamesheheni kanuni za kutusaidia kukaa katika njia ya Mungu ili tupate ile "haja ya moyo." Kwa sababu ya space, tuchambue hili moja la Zaburi 37:3-7a



Kabla hatujaomba hiyo "haja ya moyo," kanuni katika mstari wa 3 ni:
"Umtumaini*BWANA*ukatende mema, 
Ukae katika nchi,upendezwenauaminifu." jiulize:
1. Katika mambo mengine ya maisha yangu namtumaini Bwana?
2. Matendo yangu ni mema?
3. Hapa nilipo ni mahali aliponiweka Bwana? Nafanya yanipasayo katika nafasi yangu? (Location and position)
4.Naenda kwa uaminifu mbele zake?



Mstari wa 4 unaongeza kanuni nyingine: "Nawe utajifurahisha kwa BWANA" 
Kinyume cha "kujifurahisha katika Bwana" ni kuipenda (kujifurahisha katika) dunia na mambo yaliyomo ndani yake (1Yohana 2:15). 
Hayo yakikaa sawa anasema sana 
" Naye atakupa haja ya moyo wako "

BARAKA ZA MUNGU ZINA KANUNI!



Kumtumaini Bwana ni kumwamini, kumtegemea na kuruhusumapenzi yake yatawale juu ya mapenzi yetu. Hili linahitaji neema kwa viumbe wa akili za sembe na dona. 
Kuna huyu kijana aliwahi kuniambi, "bro mi mambo ya kumuomba Mungu anichagulie mke sitaki kabisa! Akiniletea mwenye sura mbaya namweka wapi mimi?"



Pointi kubwa katika kipengele hiki ni kwamba ni muhimu mno kumpa Mungu nafasi ya kutawala kila eneo la maisha yetu na kumtegemea Yeye aongoze suala la kumpata mwenzi. Mambo ya kuzingatiwa ni:
1. KANUNI ZA MAISHA YA UCHAJI KWA MUNGU.



2.Mahusiano (Ukaribu na Mungu). Ili ung'amue kuwa Mungu anakusemesha kuhusu binti/kijana fulani lazima uwe na uwezo wa kusikia na kuielewa sauti yake. Sasa hii sio rocket science wala mazingaombwe. Ni jambo halisi na tunajifunza hatua kwa hatua kadri tunavyofahamu Mungu. Kiwango cha ukaribu wako na Baba kitaamua uwezo wako wa kumsikia.



"Kisha akawaambia, Sikizeni basi maneno yangu; Akiwapo nabii kati yenu, Mimi, BWANA, nitajifunua kwake katika maono, Nitasema naye katika ndoto. 7Sivyo ilivyo kwa mtumishi wangu, Musa; Yeye ni mwaminifu katika nyumba yangu yote; 8Kwake nitanena mdomo kwa mdomo, Maana, waziwazi wala si kwa mafumbo; Na umbo la BWANA yeye ataliona." - Hesabu 12:6-8

Kadri tulivyo karibu naye ndivyo tuonavyo dhahiri zaidi mapenzi yake.*

*THE CLOSER, THE CLEARER*



Nitoe pointi moja zaidi katika mambo ya kuzingatia...
3. Mungu hana mipaka . unapomsubiri Mungu akupe mke/mume unategemea aje kwa njia gani? Ukiwauliza waliooa walipataje wake zao, stories zao hazifanani. But wengi utawasikia "nilipomuona kwa mara ya kwanza nilijua moyoni ni huyu!" Kwa wengine ni "nilisikia sauti kabisa: huyu ndiye mke/mme wako." Wengine "Mungu alimtumia fulani kuniambia kitu ambacho moyoni nilishaanza kukiwaza..." n.k



Maana yake ni hakuna fomyula moja ya watu wote. Kila mtu na experience yake. Sasa nikuambie hiki: ukikaa vizuri na Mungu, wewe ni chombo chake. Hata akili yako ni chombo chake. Kwa hiyo anaweza kutumia njia yoyote ikiwemo akili yako. Maadamu umemkabidhi njia zako zote, anaongoza akili zako, huhitaji nabii!

Mkabidhi BWANA kazi zako,
*Na mawazo yako yatathibitika
- Mithali 16:3



TAHADHARI: Sijakutuma sasa uache kufunga na kuomba kwa sababu akili yako haikugharimu chochote kuitumia. Usitafute mtelemko ukaingia wrong toilet
Sugua magoti ndugu yangu. Aina ya mke/mume utakayempata itaamua future ya maisha yako na uzao wako. Take it with all due seriousness usijeongeza idadi ya talaka na ndoa Prison FC.



4. Wako wengi wanaoweza kukufaa. sasa nilikuahidi nitaongea baadhi ya mambo ambayo baadhi hamtanielewa kirahisi. Tuliaminishwa na waalimu wengi wa masuala ya mahusiano na ndoa kwamba duniani kuna mwanamke/mwanaume MMOJA TU aliyeumbwa kwa ajili yako. Well, sijui nani alianzisha hii kesi lakini sijafanikiwa kukutana na andiko lolote linaloonyesha hivyo.



Embu fikiria: Warumi 7:2-3 Sheria inamruhusu mwanamke/mwanaume aliyeachika na mwenzi wake akafa, huyu aliyebaki yuko huru kuoa/kuolewa. Kama ndivyo, huyu anayeoa tena baada ya kufiwa tuseme ni mume/mke yupi aliyezaliwa kwa ajili yake tu? Huyu aliyekufa? Au huyu anayeoana naye baadaye?

Babu yangu alioa mke wa kwanza akazaa watoto 9 akafa. Babu akaoa tena huyu wa pili naye akapata watoto wanne akafariki. Babu yangu alizaliwa kwa ajili ya yupi kati hawa?



Imani yangu ni kwamba katika familia ya Mungu wako wakaka/wadada wengi wanaoweza kukufaa wewe. Wengi tu! Ila unaruhusiwa katika hao, umchukue au uchukuliwe na mmojawapo kama mwenzi wako. Mmoja tu mtakapokuwa hai nyote. Ikitokea  Bwana amemwita mmoja wenu, unaruhusiwa tena kumpata mwingine ila mmoja tu. Swali linarudi, haya sasa ni yupi?



Angalau umeshagundua Bwawa ni kubwa ila wavuvi ni wavivu

The pool is big but fishermen are lazy and scared

Tutaendelea

Hallelujah, Mungu wetu ni mwema sana. Wewe ambaye Bwana amekutunza na kukupa fursa ya kuishi leo namshukuru Mungu kwa ajili yako. Kutokana na ratiba ngumu za siku ya leo tumeshindwa kuendelea na somo letu. Lakini kwa neema ya Mungu tutaendelea kesho asubuhi. 
Nawashukuru nyote mliochangia na kuuliza maswali inbox. Naendelea kujifunza kupitia maswali na michango yenu iliyosheheni busara, hekima na maarifa mengi sana. Mungu awabariki.

Nawashukuru mlioshirikisha wengine slides za somo hili (by the way kama umezitunza zote tangu mwanzo nirushie please. Nitakupa zawadi ya vocha ya elf 5 chap chap)
Nimepata shuhuda za watu wanafuatilia somo hili nikamshangaa Mungu. Tuendelee kujifunza sote. Kuna maswali kadhaa sijapata nafasi ya kujibu bado, ila nimeyatunza. 
Bwana Mungu awape usiku mwema sana!


   
Yesu ni Bwana milele! Mungu akubariki katika kazi zako na yote unayojihusisha nayo siku hii, yenye sifa na utukufu wa Mungu.
Leo tunayo nafasi ya kuendelea na mada yetu:
Mahusiano ya Uchumba na Ndoa kwa Vijana.
Mahali tulipishia ni ule uelewa kwamba Katika Familia ya Waaminio (WALIOOKOKA) kuna wadada/wakaka wengi wenye sifa za kuwa mke/mume bora kwako. Hakuna mwanamke/mwanaume MMOJA tu aliyezaliwa kwa ajili yako. Tulitoa na andiko na mifano halisi ya maisha kuthibitisha hilo.
   
Swali la mwisho lilikuwa, 
*Natambuaje kuwa ndiye?*
 Kwanza kabisa nirudie kusema kama una ujasiri wa kusema kaka Mtume Paulo "Si mimi ninayeishi, bali Kristo ndani yangu" (Wagal. 2:20), unaweza kusema kwa uhakika " Roho wa Mungu yu ndani yangu", unajitambua, unatambua unachohitaji kama mkristo, unapokea hekima kutoka wa watu sahihi, ni muhimu kuamini kwamba Mungu anaweza kuweka hekima na busara ndani yako ukafanya maamuzi/uchaguzi sahihi.
   
Mambo yanayo tusumbua vijana mara nyingi ni pamoja na:
1.Misingi ya kiroho mibovu.Hili tumelirudia tena na tena. Tukianza kuyumba kwenye hili, kukosa mizizi katika mambo ya Mungu, kukosa support system (mtandao wa ushauri) sahihi katika imani na maisha, hatutakosa kuyumba katika suala la kuoa/kuolewa
2.Kukosa utulivu.  Racing minds! Mawazo hayatulizani kabisa Kila anayekatisha na shepu lake, na kifua chake basi akili zinaondoka na huyo kwanza mpaka atokomee kusikojulikana ndo zirudi.
   

   
"Asiyetawala roho yake Ni mfano wa mji uliobomolewa, usio na kuta."
-Mithali 25:28
Kukosa utulivu*! Hili ndilo janga kubwa la kizazi hiki. Makovu na majeraha mabichi ya mioyo tunayotembea nayo vijana wengi ni matunda ya kukosa utulivu. Tunafanya maamuzi bila utulivu, Tunaongea na kutoa majibu pasipo utulivu, Tunachagua marafiki pasipo utulivu Tunajifunza mambo mengi pasipo utulivu, tuna-judge mambo mengi pasipo utulivu, tunakubali na kukataa mambo pasipo utulivu. Utulivu, Utulivu, Utulivu! Utulivu unauzwa wapi? Bwana Yesu tusaidie tuwe na UTULIVU!
   
Kuna mkaka saa hii anasoma mada hii, anamaswali magumu kuhusu binti wa kuoa lakini "anatembea" na wadada kadhaa na wote wanaimani wataolewa naye. Na inawezekana uko naye hapo ulipo. Hujatulia brother! Na wewe dada mzuri unajiharibia maisha! Bado unajiuliza kwa nini unachanganyikiwa? Bado unataka eti Mungu akupe mke/mume?We*umesikia wapi*
   
(Samahani kwa changamoto typing errors, simu inazingua halafu hasira ishapanda)
3.Vigezo Visivyo na Maana. huoni mwenye vigezo unavyotaka. Okay, sawa! Tangu mwanzo tumesema ni lazima kuwa na vigezo MUHIMU usivyoweza kushusha viwango vyake no matter what. Yaani ukisema umeokoka maana yake suala na kuoa/kuolewa na mtu asiyeokoka halina mjadala! Hakuna cha "oh, kuna wapagani wana roho nzuri kuliko wapendwa," suala la ndoa ni zaidi ya "roho nzuri."
   
Wewe vigezo MUHIMU kwako ni vipi? Mimi mwenzenu zamani nilisema sitakaa nioe mke ambaye anachanganya L na R, badala ya "rafiki" anatamka "lafiki." Na nilikuwa dead serious 
Namshukuru Mungu kadri nilivyoendelea kujifunza kuna mambo nilianza kuelewa ni ya msingi, na katika yaliyo ya msingi kuna ambayo ni nonnegotiable (hayajadiliki).

Nitoe zile salaam tena kwa my sweet Grace, yaani hata sikumbuki vizuri ukitamka L au R zina-sound vipi yaani nakupendaga tu
   
Swali ni hili: unapoweka vigezo kuhusu mume/mke unayemtaka unaweka kwa kulinganisha na vigezo gani ulivyo navyo wewe binafsi? Unataka nini kwa sababu una nini, unaamini nini na unamalengo ya kufanya nini!!!????
   
Nataka anayejuwa kupiga kinanda kwa sababu mimi ni muimbaji mzuri, au nayeye awe muimbaji kama mimi tutaweka malengo ya huduma pamoja. Hivyo tu? Ikitokea amepata ajali mkono umepoteza nguvu hawezi tena kupiga kinanda utaendelea kumpendea nini cha ziada? Akiwa muimbaji mwenzako ndo iweje? Huna taarifa hata moja ya wanandoa waimbaji waliobwaga manyanga kwenye ndoa?
   
Niongee hili na mpendwa wangu wewe mwenye wito wa utumishi fulani au unayevutia na huduma fulani. Huduma SI kigezo cha msingi cha kumfanya mtu afae kuwa mume/mke wako. Huoi/huolewi na huduma ya mtu. Unaolewa na utu wake. Na ni vyema ufahamu kwamba huduma kuchonga utu ni kazi ngumu kuliko utu kuchonga huduma. Kama hujanielewa hapo tukutane bungeni.
By the way, si kila unachovutiwa nacho kwa mtu kinageuka sifa ya yeye kuwa mume au mke anayekufaa.
   
"Unataka mume smart, mwenye msimamo na maamuzi thabiti." Praise God! Very good for you! Sasa jitaidi basi angalau ufanye na wewe maamuzi thabiti: hivi wewe ni mshirika wa Kanisa gani hasa? Mbona kama unawachungaji wa5 na huyo wa 6 pia si wako? Pastor Ken ni daddy wako, Pastor Chris ni Daddy wako, Pastor Ikeneke wa kwenye luninga ni Daddy wako na hapo unaelekea "kuzaliwa kiroho" na "daddy Lucifer" maana kuna kijana wake umemzimikia kweli kweli. Eleweka basi!
   
Unataka mume smart, mwenye msimamo? Wewe mbona unawakaka wa3 unawatafunia pesa za vipodozi na unajua fika hakuna unayempenda kati yao? Yaani wanakupendezesha wengine, ukishaweka mipodo sawa unaenda kujitembeza upate wa kukuoa eti. Unapanda upepo, utavuna kimbunga!
   
Nihitimishe sehemu hii ili nigusie mambo mengine machache Kwa habari ya kumpata huyo fulani wako. Navutwa sasa kuzungumza picha ya ndoa changa na mambo ambayo wengi hatujiandai vizuri kukutana nayo au hatujiandai kabisa. Kuhitimisha sehemu hii niseme hivi
   
Hakuna mtu mwenye fomyula ya kukupatia mke/mume. Tunu kubwa itakayokusaidia ni UTULIVU.
1. Utulivu mbele za Mungu
2. Utulivu katika jamii unamoishi (nyumbani, kazini, kanisani, n.k)
3. Utulivu ndani yako. Maamuzi yako, muitikio wako katika masuala, just utulivu!

Ukweli ni kwamba ukijituliza utapata mke/mume na usipotulia pia utapata mume/mke, lakini...
   
Kuna mambo hatuwezi kuandika hapa maana siku hizi kuna vitoto vya 12yrs vinamilikishwa smartphones. Lakini nikutie moyo kijana unayejiandaa kuingia Kwenye ndoa. Ndoa ndiyo mahusiano ya kiwango cha juu zaidi katika mahusiano yoyote yale katika uumbaji wa Mungu baada ya mahusiano yetu (kanisa) na Mungu kupitia Kristo Yesu. Haishangazi kwamba mtunga mithali alisema Apataye mke (mume) apata kitu chema, naye AJIPATIA KIBALI KWA MUNGU. Neno hili ni kubwa mno!
   
Ukiweka msingi mzuri katika Neno na kupata elimu/maarifa sahihi kuhusu ndoa, uamuzi wa kuoa/kuolewa ni uamuzi utakaokufungulia "dunia" ya fursa na KIBALI cha mbingu kwa namna ambayo hujawahi kushuhudia katika maisha yako.
   
UNAKUMBUKA???
3]Umtumaini BWANA ukatende mema, Ukae katika nchi, upendezwe na uaminifu.[4]Nawe utajifurahisha kwa BWANA, Naye atakupa haja za moyo wa ko.5]Umkabidhi*BWANA njia yako, Pia umtumaini, naye atafanya. 6]Ataitokeza haki yako kama nuru, Na hukumu yako kama adhuhuri. 7]Ukae kimya mbele za BWANA, Nawe umngojee kwa saburi; Usimkasirikie yeye afanikiwaye katika njia yake, Wala mtu afanyaye hila.
Zaburi 37:3-7
   
*KWAKO KIJANA WA KIUME
*Rafiki yangu.... (Jaza jina lako):
Jitunze na waheshimu binti za watu. Kama hunampango wa kuoa sasa usiamshe mapenzi na kucheza na hisia za mtoto wa mtu. Ni kitu kibaya kuliko unavyokichukulia.Unaweza kuishi bila ngono na uchafu wa punyeto na pornography. Inawezekana! Kabla huwekeza muda na nguvu zako katika masuala ya mapenzi, wekeza ndani yako. Wekeza katika kupata maarifa. Wekeza katika kutengeneza kipato. Wekeza katika afya yako. Wekeza katika mahusiano ya kifamilia na jamii.
   
NAKUANDIKIA WEWE BINTI:
Mpendwa wangu...(Jaza jina lako):Wewe ni wa thamani kubwa sana kuliko unavyoelewa. Itunze thamani moyo na roho yako, mawazo yako na huo mwili wako. Mwanamasbwi nguli Marehem Mohamed Ally anakaririwa kuwahi kuwaeleza binti zake kuwa Mungu katika hekima yake alificha madini yote ya thamani kubwa mahali ambapo mwanadamu atafanya kazi ngumu kuyapata. Akasema, miili yenu inathamani kuliko madini yoyote yale duniani. 
Nami naungana naye.
   
Ukikuta eneo ambapo Tanzanite inaokotwa hovyo nje nje, watoto wanaichezea kama gololi, wazee wanaitumia kama mawe ya kuwindia ndege, basi ujue umefika kwenye himaya ya watu wasiotambua kabisa thamani ya madini. Kadhalika binti asiyetambua thamani yake, mwili wake unaanikwa hovyo hovyo, antumika tu kumaliza tamaa za wahuni fulani kwa kudanganywa hayo ndo mapenzi. Mtu asiyeweza kutunza heshima na mipaka yako unaaminije kwamba anatambua thamani yako au anakupenda? Unaonaje fahari kutembea umevaa nusu blouse na matiti nje? Kutunza heshima ya mwili wako si ushamba, wala kuuanika hivyo si kuwa wa kisasa.
   HABARI NJEMA NI HII:
Maadamu tuko hai, iko nafasi ya kujenga upya misingi yetu. Haijalishi tulienda mbali kiasi gani na kusudi la Mungu kwa sababu yoyote ile, Mungu wa rehema anasamehe. Sisi bado ni wa thamani kubwa mno kwake. Moyo wake unatutafuta kwa shauku ikiwa tutakubali kumruhusu akarabati maisha yetu. Nikualike kusoma pamoja nami kile awezacho kufanya MFINYANZI MKUU, YESU WA KALVARI katika maisha yetu
   
*Yeremia 18:1-8.
1]Neno hili ndilo lililomjia Yeremia, kutoka kwa BWANA, kusema, 2]Ondoka, ukashuke mpaka nyumba ya mfinyanzi, na huko nitakusikizisha maneno yangu. 3]Basi nikashuka mpaka nyumba ya mfinyanzi, na tazama, alikuwa akifanya kazi yake kwa magurudumu. 4]Na chombo kile, alichokuwa akikifinyanga, kilipoharibika mkononi mwake yule mfinyanzi, alikifanyiza tena kuwa chombo kingine, kama alivyoona vema yule mfinyanzi kukifanya.5]Ndipo neno la BWANA likanijia, kusema...
   
6]Ee nyumba ya Israeli,je! Siwezi mimi kuwatendea ninyi vile vile kama mfinyanzi huyu alivyotenda? Asema BWANA. Angalieni, kama udongo ulivyo katika mkono wa mfinyanzi, ndivyo mlivyo ninyi katika mkono wangu, Ee nyumba ya Israeli. 7]Wakati wo wote nitakapotoa habari za taifa, na habari za ufalme, kuung�oa, na kuuvunja, na kuuangamiza; 8]ikiwa taifa lile nililolitaja litageuka, na kuacha maovu yake nitaghairi, nisitende mabaya yale niliyoazimia kuwatenda.*
   
Pata nafasi ya peke yako kutafakari maisha yako katika eneo hili. Ni jambo gani unaamini unahitaji kutengeneza? Ni jambo gani unaona ni hitaji lako kubwa Mungu akuwezeshe. Omba, pata ushauri wa kiroho kwa Mchungaji wako au mtu mwingine mkomavu katika imani aliyekaribu nawe. Ukiwa na swali, tushirikishane pia. 

WIKI IMEISHA! Namshukuru Mungu kwa ajili yako wewe uliyepata muda wa kufuatilia sehemu hii ya kwanza ya mada hii. Nakuombea kwa Mungu, eneo lolote ambalo umeguswa na somo hili, ujengwe na kufanywa thabiti.
   
WIKI IJAYO (Week 2)
Katika mfululizo wa somo hili tutagusia:
1. "Nimeumizwa  katika mahusiano na kuachwa na majeraha mabaya. Sina imani na vijana wa kiume / mabinti tena. Naweza kupona?" 
2. Nimeumiza wengi katika mahusiano. Nahisi sistahili kupendwa tena, nifanyeje?*
3. Kijana na ufahamu wa maisha ndani ya ndoa: Dondoo za msingi

Mungu akubariki na kukutunza.Tukutane hapa J3 - Monday!
   
Mungu awabariki mnaochukua screenshots za hizi slides na kushare na wengine. Huwezijuwa unagusa wangapi kwa kufanya hivyo. 
Sote tunahitaji kujifunza na kusaidiana. Ukweli ni kwamba uhitaji wa maarifa ni Mkubwa sana kati yetu vijana katika eneo la mahusiano.

BAADHI YA SHUHUDA NA MICHANGO YA WAPENDWA WETU WIKI HII NI HII...
TUNAMBARIKI MUNGU WETU KWA HILI!

Shalom wapendwa wangu! Tunamshukuru Mungu kwa wiki iliyopita na neema ya kuanza wiki nyingine.
Hakika siku zinakimbia kama nini
Nahisi kama jana tu tulipoagana hapa Jumamosi iliyopita.
Pamoja na yote Mungu ni mwema. Nakuombea wiki hii ikawe ya baraka kwako!
   
Wiki hii tunaingia sehemu ya pili ya mada yetu:
MAHUSIANO YA UCHUMBA NA NDOA KWA VIJANA*
Maeneo lengwa wiki hii:
1. Nimeumizwa katika mahusiano na kuachwa na majeraha mabaya sana. Sina Imani na wanaume/wanawake tena. Naweza kupona?
2. Nimeumiza wengi katika mahusiano, ninaishi na hatia na nahisi sistahili kupendwa tena. Nifanyeje?
3. Kijana na ufahamu wa maisha ndani ya ndoa: Dondoo za msingi
   
Tuanzie hapa:

NIMEUMIZWA KATIKA MAHUSIANO NA KUACHWA NA MAJERAHA MABAYA SANA. SINA IMANI NA WANAUME/WANAWAKE TENA. NAWEZA KUPONA?
   
Nianze tu kwa kusema ni jambo gumu mno kujikuta katika majeraha yanayotokana na kitu ambacho uliamini kwa moyo wako wote au kwa kushawishiwa na kuaminishwa na watu wa karibu kuwa ni sahihi. Inaumiza zaidi na zaidi kwa wale ambao walijitaidi kujitunza kwa miaka mingi halafu akaangukia mikononi mwa mtu aliyejaa ubinafsi, akajikuta katika majeraha. 
Wewe unayesoma andiko hili, ikiwa umepitia au unapitia nyakati kama hizi, nakuhakikishia naelewa huzuni uliyonayo hata kama si Kwa kiwango unachoelewa wewe unayeumia.
   
Katika kujadili suala hili naomba niongee zaidi na vijana ambao hawajaingia kwenye ndoa na wale waliokuwa kwenye ndoa zisizo rasmi (watu walichukuana tu wakaanza kuishi kama mke na mume) wakaachika na sasa wanaishi kama single. Wengine ni kabla ya kuokoka na wengine baada ya kuokoka. Lakini pia naomba tuongelee tu uponyaji wako na kusimama upya katika Neema. Mengine tuyaache kwa wakati mwingine. 
Kwa wanandoa ambao watapata cha kuwafaa hapa na iwe baraka!
   
Kuna sababu nyingi za mtu kujikuta katika majeraha. Lakini msingi wa sababu zote niuharibifu wa moyoyaanidhambi. Sasa hii inawezakuwa kwako wewe au kwa aliyekuumiza au kwenu nyote. Yeremia 17:9-10, "Moyo huwa mdanganyifu kuliko vitu vyote, una ugonjwa wa kufisha; nani awezaye kuujua? Mimi, BWANA, nauchunguza moyo, navijaribu viuno, hata kumpa kila mtu kiasi cha njia zake, kiasi cha matunda ya matendo yake."
Mithali 14:12 "Iko njia ionekanayo kuwa sawa machoni pa mtu, Lakini mwisho wake ni njia za mauti."
   
Siko hapa leo kukalia kiti cha hukumu na kukueleza makosa na dhambi ulizofanya. Hizo unazijua. Niko hapa kukuambia unaweza kusimama tena, unaweza kuiona nuru yako tena, unaweza kurudishiwa furaha yako tena, unaweza kuishi ndoto zako tena, YUKO AWEZAYE KUYAFINYANGA MAISHA YAKO NA KUKUFANYA CHOMBO KIPYA - YESU KRISTO WA KALVARI. 
Isipokuwa kwa faida ya wenzetu ambao hawajaingia kwenye makosa hayo, ni vyema uzoefu na maumivu yetu vifanyike busara na maarifa kwao wawe salama. Hivyo tukigusia makosa yanayofanyika usijisikie vibaya bali uone ni njia ya kuelekea uponyaji si wako tu na wengine pia.
   
Kabla hatujaenda mbali nataka ufahamu unaposoma haya unasoma moyo wa mtu aliyepitia makosa mengi katika mahusiano. Mimi sina ushuhuda unaofanania "Jamani namshukuru Mungu niliweza kujitunza katika ujana wangu mpaka nimeoa sijawahi kuharibu, kuumiza moyo wa mtu yeyote wala kuwa na mahusiano yaliyofeli." Ukisikia ushuhuda huo mzuri sana si wangu wala wa mke wangu. Kusimama kwetu mimi na mke wangu mzuri nimpendaye sana Grace ni kwa sababu ya wingi wa Grace - Neema - Anora na rehema za Kristo.
   
Sasa najua hii si salama kwa utamaduni wetu watu kusema madhaifu yao, tena Mchungaji. Unajishushia heshima. Wapendwa si kwamba sijui hilo. Najua leo kuna mtu ataacha kuniheshimu kwa sababu alitegemea mimi niwe mfano wa historia (background) bora. Hivyo ndivyo watumishi na waalimu wengi wanaotufundisha wanatueleza kwa habari ya maisha yao. Ni kweli, ila sasa mimi sina hiyo perfect background. So Niseme hivi, ikiwa ushuhuda wa nilikotoka na Yesu aliponiokota akanisafisha na kunifanya niwe hapa utamsaidia mtu aliye kwenye shimo la hatia kuibukia kwenye utukufu mpya katika Kristo, sihitaji heshima nyingine. Hivyo ndivyo tulivyokubaliana kuishi mimi na mke wangu! So, tuchukuliane Amen?
   
Nadhani sasa unaanza kuelewa nikisema hakuna dhambi uliyoifanya hapo ulipo ambayo Mungu hawezi au hataki kukusamehe. Wala hakuna jeraha ulilonalo ambalo Yesu hawezi kuliponya. Suala hapa si utayari wa Mungu kukutoa ulipo, ni utayari wako kukubali msaada wake. 
Twende hatua kwa hatua, naamini iko Neema ya kutosha tutaelewana tu!
Kama unaanza kuwa na maswali, wewe nitupie tu inbox. Naamini Bwana atatupa majibu!
   
Poleni kwa wale mnaolazimika kupitia status mara kadhaa kwa sababu ya too much editing. Simu bado haijapona. 
Tuendelee...
   
Wapendwa kuna mambo naandika nafuta mara kadhaa. Naelewa kipengele hiki ni nyeti (sensitive) sana. Lakini nikutie moyo, hakuna mtu aliyepona jeraha kwa kujifungia ndani asilizungumzie. Njia ya uponyaji inakuja kwa kuzungumza haya mambo na kupata support system ya watu wanaoweza kukusaidia. Denial is never a cure!
   
1.Ulisimama kwa uaminifu ukasalitiwa.Nizungumze na wewe uliyetendewa hila ukaachwa na maumivu. Silichukulii jambo hili kirahisi, hasa kama ulitunza uaminifu katika mahusiano na bado ukaachwa. Nasema hivyo kwa sababu ikiwa mipaka ya uadilifu (kutokubali kutembea na mchumba wako) haikutunzwa, maana yake mlianza kuishi unyumba kabla ya ndoa, maumivu yake - hasa kwa wadada - huwa ni makubwa zaidi. Hii ndo maana tuliweka mkazo mkubwa katika kutunza mipaka ya mahusiano. Lakini kama uliitunza kisha ukasalitiwa, niseme kuna anayekupenda zaidi ya aliyekuacha - YESU - na amekutunza kwa ajili ya kilicho bora zaidi.
   
Shalom wapendwa wangu! Tunamshukuru Mungu kwa wiki iliyopita na neema ya kuanza wiki nyingine.
Hakika siku zinakimbia kama nini
Nahisi kama jana tu tulipoagana hapa Jumamosi iliyopita.
Pamoja na yote Mungu ni mwema. Nakuombea wiki hii ikawe ya baraka kwako!
   
Wiki hii tunaingia sehemu ya pili ya mada yetu:
MAHUSIANO YA UCHUMBA NA NDOA KWA VIJANA*
Maeneo lengwa wiki hii:
 1. Nimeumizwa katika mahusiano na kuachwa na majeraha mabaya sana. Sina Imani na wanaume/wanawake tena. Naweza kupona?
2. Nimeumiza wengi katika mahusiano, ninaishi na hatia na nahisi sistahili kupendwa tena. Nifanyeje?
3. Kijana na ufahamu wa maisha ndani ya ndoa: Dondoo za msingi
   
Tuanzie hapa:

NIMEUMIZWA KATIKA MAHUSIANO NA KUACHWA NA MAJERAHA MABAYA SANA. SINA IMANI NA WANAUME/WANAWAKE TENA. NAWEZA KUPONA?
   
Nianze tu kwa kusema ni jambo gumu mno kujikuta katika majeraha yanayotokana na kitu ambacho uliamini kwa moyo wako wote au kwa kushawishiwa na kuaminishwa na watu wa karibu kuwa ni sahihi. Inaumiza zaidi na zaidi kwa wale ambao walijitaidi kujitunza kwa miaka mingi halafu akaangukia mikononi mwa mtu aliyejaa ubinafsi, akajikuta katika majeraha. 
Wewe unayesoma andiko hili, ikiwa umepitia au unapitia nyakati kama hizi, nakuhakikishia naelewa huzuni uliyonayo hata kama si Kwa kiwango unachoelewa wewe unayeumia.
   
Katika kujadili suala hili naomba niongee zaidi na vijana ambao hawajaingia kwenye ndoa na wale waliokuwa kwenye ndoa zisizo rasmi (watu walichukuana tu wakaanza kuishi kama mke na mume) wakaachika na sasa wanaishi kama single. Wengine ni kabla ya kuokoka na wengine baada ya kuokoka. Lakini pia naomba tuongelee tu uponyaji wako na kusimama upya katika Neema. Mengine tuyaache kwa wakati mwingine. 
Kwa wanandoa ambao watapata cha kuwafaa hapa na iwe baraka!
   
Kuna sababu nyingi za mtu kujikuta katika majeraha. Lakini msingi wa sababu zote niuharibifu wa moyoyaanidhambi. Sasa hii inawezakuwa kwako wewe au kwa aliyekuumiza au kwenu nyote. Yeremia 17:9-10, "Moyo huwa mdanganyifu kuliko vitu vyote, una ugonjwa wa kufisha; nani awezaye kuujua? Mimi, BWANA, nauchunguza moyo, navijaribu viuno, hata kumpa kila mtu kiasi cha njia zake, kiasi cha matunda ya matendo yake."
Mithali 14:12 "Iko njia ionekanayo kuwa sawa machoni pa mtu, Lakini mwisho wake ni njia za mauti."
   
Siko hapa leo kukalia kiti cha hukumu na kukueleza makosa na dhambi ulizofanya. Hizo unazijua. Niko hapa kukuambia unaweza kusimama tena, unaweza kuiona nuru yako tena, unaweza kurudishiwa furaha yako tena, unaweza kuishi ndoto zako tena, YUKO AWEZAYE KUYAFINYANGA MAISHA YAKO NA KUKUFANYA CHOMBO KIPYA - YESU KRISTO WA KALVARI. 
Isipokuwa kwa faida ya wenzetu ambao hawajaingia kwenye makosa hayo, ni vyema uzoefu na maumivu yetu vifanyike busara na maarifa kwao wawe salama. Hivyo tukigusia makosa yanayofanyika usijisikie vibaya bali uone ni njia ya kuelekea uponyaji si wako tu na wengine pia.
   
Kabla hatujaenda mbali nataka ufahamu unaposoma haya unasoma moyo wa mtu aliyepitia makosa mengi katika mahusiano. Mimi sina ushuhuda unaofanania "Jamani namshukuru Mungu niliweza kujitunza katika ujana wangu mpaka nimeoa sijawahi kuharibu, kuumiza moyo wa mtu yeyote wala kuwa na mahusiano yaliyofeli." Ukisikia ushuhuda huo mzuri sana si wangu wala wa mke wangu. Kusimama kwetu mimi na mke wangu mzuri nimpendaye sana Grace ni kwa sababu ya wingi wa Grace - Neema - Anora na rehema za Kristo.
   
Sasa najua hii si salama kwa utamaduni wetu watu kusema madhaifu yao, tena Mchungaji. Unajishushia heshima. Wapendwa si kwamba sijui hilo. Najua leo kuna mtu ataacha kuniheshimu kwa sababu alitegemea mimi niwe mfano wa historia (background) bora. Hivyo ndivyo watumishi na waalimu wengi wanaotufundisha wanatueleza kwa habari ya maisha yao. Ni kweli, ila sasa mimi sina hiyo perfect background. So Niseme hivi, ikiwa ushuhuda wa nilikotoka na Yesu aliponiokota akanisafisha na kunifanya niwe hapa utamsaidia mtu aliye kwenye shimo la hatia kuibukia kwenye utukufu mpya katika Kristo, sihitaji heshima nyingine. Hivyo ndivyo tulivyokubaliana kuishi mimi na mke wangu! So, tuchukuliane Amen?
   
Nadhani sasa unaanza kuelewa nikisema hakuna dhambi uliyoifanya hapo ulipo ambayo Mungu hawezi au hataki kukusamehe. Wala hakuna jeraha ulilonalo ambalo Yesu hawezi kuliponya. Suala hapa si utayari wa Mungu kukutoa ulipo, ni utayari wako kukubali msaada wake. 
Twende hatua kwa hatua, naamini iko Neema ya kutosha tutaelewana tu!
Kama unaanza kuwa na maswali, wewe nitupie tu inbox. Naamini Bwana atatupa majibu!
   
Poleni kwa wale mnaolazimika kupitia status mara kadhaa kwa sababu ya too much editing. Simu bado haijapona. 
Tuendelee...
   
Wapendwa kuna mambo naandika nafuta mara kadhaa. Naelewa kipengele hiki ni nyeti (sensitive) sana. Lakini nikutie moyo, hakuna mtu aliyepona jeraha kwa kujifungia ndani asilizungumzie. Njia ya uponyaji inakuja kwa kuzungumza haya mambo na kupata support system ya watu wanaoweza kukusaidia. Denial is never a cure!
   
1.Ulisimama kwa uaminifu ukasalitiwa.Nizungumze na wewe uliyetendewa hila ukaachwa na maumivu. Silichukulii jambo hili kirahisi, hasa kama ulitunza uaminifu katika mahusiano na bado ukaachwa. Nasema hivyo kwa sababu ikiwa mipaka ya uadilifu (kutokubali kutembea na mchumba wako) haikutunzwa, maana yake mlianza kuishi unyumba kabla ya ndoa, maumivu yake - hasa kwa wadada - huwa ni makubwa zaidi. Hii ndo maana tuliweka mkazo mkubwa katika kutunza mipaka ya mahusiano. Lakini kama uliitunza kisha ukasalitiwa, niseme kuna anayekupenda zaidi ya aliyekuacha - YESU - na amekutunza kwa ajili ya kilicho bora zaidi.
   
Kushughulika na moyo uliopondwa na kujeruhiwa ni jambo ambalo unahisi kama haliwezekani. Kuna namna unahisi hakuna jambo linaweza kurekebisha jeraha ulilonalo. Ni jambo la kibinadamu kabisa kuhisi hivyo na si dhambi! Ukisoma zaburi za Daudi na waandishi wengine utagundua waliandika uhalisia wa mapito yao kuwa nyimbo zao mbele za Bwana. Hawakujaribu kumficha Mungu walichopitia wala hawakusita kuandika maumivu yao kuwa ushuhuda wa vijazi vijavyo kwamba ziko nyakati mbay, ngumu za maumivu lakini Mungu hutokeza uponyaji mahala fulani kwa watu wake.
   
Mbaya zaidi ni vile jamii inakuhukumu na kukutenga. Blunder yangu ya kwanza ya mahusiano nilipita mahali pagumu sana, sikuwa na sapoti ya kihisia, kiroho wala kiakili yoyote zaidi ya faraja ya mama (siunaelewa mama atasimama na mwanaye mpaka kaburini haijalishi ni muovu kiasi gani). Baba aliumia sana kihalali kabisa, akaamua kunyamaza kimya. Ndugu yangu mmoja wa karibu sana aliyeweza kuzungumza nami akaniambia "maisha yako yameingia giza totoro, huna future tena!" Neno lile liliingia kichwani na moyoni kama rundo la mishale iliyorushwa kwangu. Nikalikubali, nikaliamini, likawa nembo ya maisha yangu. Dhambi yangu ikawa point of reference katika jimii iliyonizunguka.
   
Mbaya zaidi nikaamini Mungu hanihitaji wala Shetani hanashughuli na mimi. Kuna baba mmoja ni marehem sasa, nilimkuta siku moja amesimama kando ya barabara na baba yangu akaniambia mbele ya baba"umeutia ukoo aibu, naomba ukae mbali na wanangu wasijeiga akili zako." He was right! Sikuwahi kuwa na ukaribu huo na watoto wake, but alijisikia tu amepata sababu ya kuongea kitu. Kijana wake mmoja baadhi yenu nikimtaja mtamfahamu chap chap but sina haja na hilo. Nasikitika kwamba baba yule watoto wake wote walipita njia ileile niliyopita, I mean wote. Nitoke hapo. Nilikuwa sina hamu kabisa ya kuishi. In fact niliwahi kufikia hatua ya kuamini kufa kulikuwa chaguo bora zaidi kuliko kuishi.
   
Hatua hiyo niliyofikia kuna walioipitia wakajinyonga. Na huenda makosa yao hayakuwa mabaya kama ya kwangu (japo tunasemaga hakuna dhambi ndogo, sasa usinijie inbox na maswali ya dhambi ndogo na kubwa hiyo si mada hapa). Nawafahamu waliopita pagumu zaidi yangu wakasimama tena. Kwa hiyo leo hii najua nilipokuwa najiona niko peke yangu kwenye shimo la namna ile duniani sikuwa sahihi. Nikisoma zaburi ya 39 na ya 51 naanza kuelewa sikupitia jambo ambalo halijawahi kutokea duniani. Ila Shetani alikusudia kutumia nafasi hiyo niliyompa kuhakikisha anafuta historia yangu KABISA. Kwa hiyo huyu anayenisoma leo akapata kitu asingenifahamu KABISA.
   
Mambo haya mengine huwa nayahifadhi si kwasababu bado ninaishi katika hatia, NO! Bali ninaamini yanafaida kubwa kwa baadaye, Bwana akinipa Neema ya kuendelea kuwa hai. Lakini leo hii kuna baadhi ya vijana nimewatia moyo kupitia ushuhuda wa maisha yangu binafsi. Ile "aibu ya ukoo" kwa sasa ni ushuhuda unaomfanya mtu fulani anitazame mara mbili usoni na kuvuta pumzi ndefu inayoashiria kuna kiasi cha Imani kama punje ya haradali kimezaliwa katika moyo ule uliopondwa na kusetwa na yuko tayari kuruhu mchakato wa uponyaji wake uanze. Ni rahisi? Nope! Lakini inawezekana kwa Mungu wetu.
   
Sitaenda mbali sana na huu ushuhuda. Sijawahi hata sasa kuonea fahari historia yangu hiyo, ila ambacho YESU PEKEE aliweza kufanya ni kunifunulia neema yake na kunijulisha kuwa anayo nafasi nyingine kwa ajili yangu. Nilipokubali sauti hiyo ndani yangu, I mean Yesu Mwenyewe alinivuta kwake nikapata ujasiri wa kuingia kwenye maombi ya kufunga hapo ndipo nilipokuatana na BABA yangu na Mwokozi wangu tena! Nilipotoka hapo nilikuwa mtu mwinginendani ya roho na nafsi yangu. Nje mazingira yalikuwa vile vile. Watu walitazama vile vile. Lakini kile ambacho YESU alikifanya ndani yangu kilikuwa na nguvu mno kuliko mazingira yangu.
   
Nguvu ya uponyaji wa kweli inaanzia ndani. Ni kweli yako mambo yanakuhitaji ubadilishe mazingira lakini ukweli uko pale pale, nafsi isipoguswa na uponyaji wa Mungu hakuna mbinu mbadala itakayoleta solution ya kudumu. Ninachotamani leo ujue ni kwamba ikiwa Mungu anaweza kuinua mtu kwenye shimo alikojipeleka mwenyewe atashindwaje kuinua mtu aliyetendwa hila na mtu mwingine?
   
Kwa hiyo kama Zaburi ya 30 naweza kuiimba ikawa halisi kwangu, basi aliyeimba Zaburi ya 147 alipewa ufunuo na Roho Mtakatifu kwa ajili yako aliposema "BWANA ndiye aijengaye Yerusalemu, Huwakusanya waliotawanyika wa Israeli.Huwaponya waliopondeka moyo, Na kuziganga jeraha zao." Suala ni je, unaweza kuruhusu uponyaji huo ukuguse? Jambo ambalo lazima nikuambie kweli ni kwamba kuamua hutawaamini wanawake/wanaume wote duniani kwa sababu ya huyo mmoja aliyekutenda na kukujeruhi, SI mahali salama ni comfort zone ya muda tu. Ni faraja yenye uchungu mwingi ndani yake. Huo si uponyaji kabisa! Ni kufunika kidonda kibichi kwa ngozi kavu, itakusumbua sana mbele ya safari.
   
(Edited) 
Nayasema haya kwa sababu najua fika tena kwa uzoefu kwamba iko njia ya uponyaji halisi ambayo ukiikubaliBwana atakuweka huru kweli kweli. Sasa badala ya kukaa ukijilaumu na kujiuliza ulipokosea, au ulimkosea nini Mungu hata akaruhusu upitie hilo, ni muhimu uinuke kutoka hapo kwanza, uondoke kwenye hiyo nafasi ulipo kwanza. Huwezipata majibu sahihi ukiwa hapo. Kuna hatua lazima uzipitie, na mambo ambayo lazima ukubali kujifunza na kuyatendea kazi. Uhakika nilionao ni kwamba UNAWEZA KUPONA, KUPENDA NA KUPENDWA TENA NA UKAISHI KWA FURAHA KWENYE NDOA. INAWEZEKANA! (hapa naongea na mtu aliyejitunza kwa uaminifu na bado akatendwa).

Sasa siwezi kuandika kila kitu hapa. Kwa sababu ya nafasi niombe wewe uliyetayari kwa mazungumzo ya kina zaidi katika eneo hili nijulishe. Niko tayari kutoa muda na chochote kilicho ndani ya uwezo wangu kukuelekeza unachohitaji. Kama si mimi mwenyewe nitakayeongea nawe nafahamu Mungu atatupa namna unavyoweza kupata msaada wa karibu. Cha msingi ni utayari wako wa kuendea mchakato huu, kuna gharama tutalipa (simaanishi pesa, hatuna wito wa hivyo), mchakato huu una gharama zake. Mimi nimeanza tayari kuilipa. Kufika mahali pa kukifikishia ujumbe huu iko gharama nalipa. Sifanyi haya kujifurahisha au kama kill-time. Kwa nini nafanya haya? UPENDO WA MUNGU KWAKO UNANISUKUMA! Karibu tuongee!
   
2.Nilifanya maamuzi mabaya nikaingia kwenye shimo la maumivu.Kipengele hiki kina mazingira mengi tofauti. Kuna mtu alifanya uchaguzi mbaya akaingia kwenye mahusiano na mtu ambaye viashiria vyote vinaonyesha si sahihi lakini akapuuza na sasa anajutia maumivu yake. Mwingine ni walianza vizuri wakakosa nidhamu na mipaka wakaanguka dhambini, n.k. Tunaweza tusigusie mazingira yote lakini naomba Bwana atupe neema kile kinachohitaji kufika kwa mtu fulani kifike na kitimize mapenzi ya Mungu. Pointi hii tutaiende kesho Bwana akipenda.
   
Nawashukuru tena kwa kuendelea kufuatilia mada. Hiki kinachosomeka huku nje kinaendelea kuzaa matunda mazuri. Pia asante unayeendelea kushirikisha wengine. Leo tumepokea wapendwa wapya kadhaa ambao nao sasa wanayo nafasi ya kujifunza pamoja nasi. Usiache kumshirikisha mtu unayedhani anahitaji kushiriki baraka hizi. Mwambie na akihitaji, nitumie namba yake inbox nitai-save. Mungu akubariki, Usiku mwema!
   
Naam, leo ndiyo siku Bwana aliyoifanya, *nimechagua* kufurahi na kushangilia. Natumai umekuwa na siku ya baraka. 

Kabla hatujaendelea nikualike Kijana uliye ndani ya Dar es salaam na viunga vyake. Kuna tukio la baraka sana kwa ajili yako Ijumaa hii katika Kanisa langu la Dar Calvary Temple, Tabata Shule. Vijana wote tutakuwa pale kuchota hekima na kufurahi pamoja.

2. *_"Nilifanya maamuzi mabaya nikaingia kwenye shimo la maumivu."_* Hiki ni kilio cha wengi wetu. Maamuzi ya dakika moja yameharibu future za wengi. Juzi nilipata ushuhuda huu kutoka kwa Sister Amina Sanga: soma screenshot hii vizuri na uangalie maeneo liyopigia mistari hizo ndo point nataka nigusie kwa habari ya maamuzi mabaya:

2. *_"Nilifanya maamuzi mabaya nikaingia kwenye shimo la maumivu."_* Hiki ni kilio cha wengi wetu. Maamuzi ya dakika moja yameharibu future za wengi. Juzi nilipata ushuhuda huu kutoka kwa Sister Amina Sanga: soma screenshot hii vizuri na uangalie maeneo liyopigia mistari hizo ndo point nataka nigusie kwa habari ya maamuzi mabaya:



Sasa nilisema tangu mwanzoni mwa sehemu hii ya pili ya somo hili kwamba siko hapa kama hakimu wa dhambi na makosa ya watu. Lengo hapa ni kusaidiana. Na kwa kweli nami natamani mtu anisaidie kuendeleza kipengele hiki maana naandika nafuta kichwani mpaka nakosa cha kuandika. Nahisi kila ninachotaka kuandika kama nahukumu.

Kwa hiyo huyu dada x na Ex wake kama kifo kisingewaumbua walikuwa ni vijana wazuri tu hawana shida wamejitaidi "kulinda ushuhuda." Au tuseme kama ingetokea yule mchumba muoaji akaamua tu kughairi kumuoa dada x, na yeye tungekuwa tunamuhesabu hapa kama "mpendwa aliyejeruhiwa kwa kusalitiwa." Hapa ndipo tulipo! Uhuru wetu, misiba yetu!

Sasa kwa kuwa siko hapa kuhukumu mtu ngoja nijiseme mwenyewe. Jana si niliwapa stori ya matatizo yangu ya huko Bwana alikoniokota Kwenye utopolo, mnakumbuka? Basi, Yesu akanipa neema hiyo na Bonus kadhaa ikiwemo scholarship. Nikaiambia nafsi yangu nitakuwekea mipaka usiyoweza kuivuka KABISA! Siku nikimwambia binti wa mtu "nakupenda" haitakuwa hata ile ya wakaka wa 'kipendwa'. Nitakuwa serious yaani NAOA. Na nikimpata namwambia, siku ukinisikia nakwambia upupu ujue nimevamiwa na mapepo, kimbia!

Muda si muda moyo wangu ukatekwa na mtu. Nikakumbuka kitu chap chap nikajisalimisha kwa wazee naye baada ya muda akafanya hivyo. Kikabaki kihunzi cha "kukemea mapepo ya upupu." Tukalisogeza kwa "mvua" kama 7 hivi. Muda wote huo kwa sababu tu masikio yangu yaligoma kuiva kwenye sufuria. Sitaki kusema mengi kwa sababu mimi na watu hawa tuko hai sote. Na hata isingekuwa hivyo bado ninawajibika kuheshimu utu wa mtu. Ninachoshukuru ni kwamba hata tukikutana uso kwa uso leo, siwezi kuinamisha uso kwa aibu (asomaye na afahamu). Hiyo kamba ilikuwa ngumu kukata pamoja na kuona kila sababu ya kufanya hivyo. I was madly and blindly in love eti (Please msimwambie Grace wangu, I beg)

Hiyo hapo nyuma usiihesabu kama stori ya ushindi. Kuna upumbavu mwingi hapo. Miaka saba ya kuwekeza akili na ndoto hewa kwa mtu ambaye siye kwangu nami siye kwake. Naandika haya nikiamini mtu mwenye zake kichwani anakitu anajifunza. Sina jina zuri sana la kukuita ikiwa unaelewa maana ya "kuokoka" na "kulinda ushuhuda" na namna yako ya kufanya hivyo ni kwenda kutoa final goodbye kwa "ex" wako mwezi mmoja kabla hujaolewa na mtu unayekiri yuko committed kwako. Sasa niendelee kujisema mwenyewe. Nilishasema natumia maisha yangu kama 'case study' ili unielewe vizuri.

Kinachoweza kutusaidia kutoka katika maumivu yanayotokana na makosa au dhambi ni kwanza kutambua kosa na kukiri kwamba nimetenda dhambi, straight! _"Afichaye dhambi zake hatafanikiwa, bali aziungamaye na kuziacha atapata rehema"_  Mithali 28:13. Sasa hili mara nyingi haliji mara moja. Wengi Shetani amefanikiwa kutuaminisha kwamba huhitaji kitubu endapo hakuna mtu (mwanadamu) mwenye ushahidi wa ulichokifanya. Kwa hiyo tunatafuta kila namna kuzuia wanadamu wasipate taarifa za dhambi au makosa yetu. Na ukweli ni kwamba hilo peke yake ni chanzo kikubwa cha maumivu na hata.

Tusifurahie kamwe kuwa na amani moyoni wakati unajua fika kuna dhambi inaendelea maishani. Ni muhimu kushughulika na mambo yakiwa madogo kuliko kusubiri yalete aibu na msiba. Kila dhambi ina viashiria na vichocheo vyake. Iwe ndani yako au kwa mtu uliyenaye katika mahusiano. Kuna mipaka katika kuwaza, kunena na kutenda ukijiruhusu kuivuka au ukaruhusu mtu aivuke kuingia kwenye mipaka yako, inaanza kutengeneza mazoea. Mwisho wasiku yanakuwa maisha ya kawaida. Hapo ujue tatizo limekomaa.

Tukitaka kuepuka maumivu (wewe ambaye bado uko salama na wewe uliyepita Kwenye maumivu ya zamani) tunahitaji kuyapeleka maisha yetu kliniki kila siku. Na ili tufanikiwe katika hilo ni muhimu tu tukubali kujifunza misingi ya Neno la Mungu. Tusiishi kwa kutegemea "amani ya moyo." Kuna mtu alisema kitu ambacho moyo wako una amani nacho basi kifanye. Si mara zote! Moyo hupoteza vipimo vya kweli tukishauzoesha mazoea mabaya. Kwa hiyo unaweza kuwa na amani na kitu kibaya kwa sababu tu uliikandamiza dhamiri ilipokupa ishara ya hatari ukaipuuza. Moyo unakubaliana na kile ambacho tumekilazimisha kuwa ni sawa, si shida, ni maisha yalivyo, kila mtu anafanya, sio kwamba napenda ila ni mazingira...

Kliniki za muhimu za maisha yetu ni:
1. *Kliniki ya mawazo.*  Kila kitu tunachoangaika nacho hapa unafahamu kilianza kama wazo tu. Na watu husema "Huwezi kumzuia ndege kuruka juu ya kichwa chako. Lakini unaweza kumzuia kujenga kiota." Kama tungetendea kazi kila wazo linalopita kichwani, unafikiri hii dunia ingekuwaje? Nzuri? Salama au disaster? Maumivu uliyonayo unajua ni matokeo ya wazo lako au la mtu fulani ambalo liliruhusiwa kujenga kiota!? Kila wazo ni mbegu ikipandwa ikamwagiliwa maji na kuwekewa mazingira vizuri itaota na kuzaa matunda. Kushughulika na matunda pasipo kung'oa lile wazo ni kazi ya hasara tu!

HEKIMA KUBWA ZA DAUDI:
"1Ee BWANA, *_umenichunguza_* na kunijua. 2Wewe wajua kuketi kwangu na kuondoka kwangu; Umelifahamu *_wazo_* langu tokea mbali.
23Ee Mungu, *_unichunguze_* , uujue moyo wangu, Unijaribu, uyajue *_mawazo_* yangu;
24Uone kama iko njia iletayo *_majuto_* ndani yangu, Ukaniongoze katika njia ya milele."  ~Zaburi 139:1-2,23-24 

 *BWANA nisaidie mimi hapa, yafungue macho ya moyo wangu nione siri hii, niishi ufunuo huu mkuu* !

2. *_Kliniki ya maneno._* Daudi anaendelea: 
" _4Maana hamna neno ulimini mwangu Usilolijua kabisa, BWANA_ ." Yesu anakazia tutatoa hesabu kwa KILA neno...(Mathayo 12:34-37). Paulo naye haliachi lipite, " _msidanganyike, *mazungumzo mabaya huaribu tabia njema*_ ." (1Wakor. 15:33). Sasa maneno si ndo mawazo yakitamkwa/kuwasilishwa kwa sauti? Unaona mchakato unaotuingizaga kwenye shida? Tutapata maandiko zaidi mwisho wa pointi hii. Ila tuongee hapa kwanza:

*YANAANZIAGA HAPA* :
�Hivi ukiwa single halafu unachati na binti/Kijana wa kiume mpaka saa 5,6,7,8 za usiku... Unaweza kutushirikisha huwa mnaongea nini? Oh, okay I should mind my own business, siyo?
�Mmeshaanza mahusiano ni sawa. Kusudi ni jema kabisa. Mnaongea usiku wa manane, mnajulishana position uliolala, na nguo za usiku ulizovaa, na selfie za kitandani mnatumiana, kisaikolojia unaelewa vizuri nini kinaumbika ndani ya mtu?
�Mnahabari kwamba kuna uzinzi mwingi unafanyika katika hayo kabla hata hamjakutana kimwili?

�Mkishajenga hayo mazoea then mkaongeza na "kutembeleana" in a room wawili mnaongea maneno ya Mungu, siyo? Mnapanga mipango ya maisha, huku juzi mlitumiana picha za selfie za kitandani. Mkitiana mimba mnataka wachungaji wasiwe na maneno magumu ili "wasiumize mioyo yetu maana sasa ndo tumeshakosea *bahati mbaya* ... watuambie kwa upendo tu ilitokea si kwamba tulitaka ni Shetani alijiinua." Hapo Shetani ni kitu gani? Unaonaje ukikubali "Tulifanya upumbavu", kwa mfano!

Nimeshakwaza mtu tayari hapa nisamehe aisee, huo ujinga nami nimeupitia na naelewa madhara yake labda kuliko wengi wetu hapa. Na niliamini hakuna shida, najielewa. In fact kuna uncle aliwahiniita vizuri kabisa akaniambia "mwanangu nakupenda. Ila huyu kijana fulani unayeimba naye bendi yenu ile sipendi urafiki wenu atakuharibu." Nikamwambia, asante uncle, yule ni mdogo kwangu hawezi kuwa na ushawishi wowote kwenye maisha yangu. Next thing, nikagundua I was so foolish! Sasa mpendwa wangu natamani usipite nilikopita. Naianika njia yangu uone mashimo uyakwepe na mitego upite pembeni. Ukidhani nakuhukumu ni kwa sababu ya ujinga uleeee nilokuwa nao. Huoooo ujinga unazaa misiba!

Pasi za mawazo, krosi za maneno, magoli kwenye matendo. Tukae hapa kwanza. Unamkumbuka Daudi na Bathsheba? Wazo la mtu fulani aliye idle. Alipopita macho yakaona, akili ikatamani na moyoni akamaliza kila kitu. Yaani kumleta yule mama kitandani kwake ilikuwa ni kumalizia kilichokwisha malizwa kwenye mawazo na moyoni (2Wafalme 11). Kama angefanikiwa kudhibiti mawazo, au akeyaondoa kwa kujikumbusha Sheria za Mungu wake na kudhibiti maneno yake (lile agizo la kumleta mke wa mtu chumbani kwake) tusingekuwa na hii stori leo.

Uzuri wa Daudi, nabii Nathan alipomkabili kumwambia juu ya dhambi yake, Daudi hakuanza sijui ooh, imetokea bahati mbaya, Shetani amejiinua, halafu na wewe Mzee tumia maneno mepesi usinihukumu manake ndo nishakosea, tatiri tatara... Soma majibu yake hapa (2Wafal.12:7 - 14) halafu toba yake ameiandika hapa Zaburi 51. Kila mtu anaisoma hata leo. Unaelewa kwa nini Mungu amtaje kama "Mtu anayeupendeza moyo wangu"? Mtu mwenyewe ndo huyu? Yes, nikimsoma siwezi hata kujilinganisha na kidole chake kwa moyo wa aina hii. Unanielewa lakini?

Navutwa na muda tu kuongolea Kliniki nyingine inayofuata. Lakini ndani yangu nahisi kunasema kwa nguvu juu ya connection ya hizi kliniki 2 (mawazo na maneno). Misiba mingi inaanzia hapa. Niruhusuni nikae hapa kwanza mpaka hapo itakaposikia kutua mzigo wa sehemu hii. Kimsingi hata mimi najisikia kutubu maeneo fulani nilipokuwa careless na maneno yangu. Kuna saa dada zetu hawa akishavutiwa na wewe, "Asante" yako inaweza-sound tofauti kabisa na asante atakayoambiwa na  kaka Mwaikenge. Neno hilo hilo. Unaona? Mawazo & Maneno!

Nakusihi usikose kusoma maandiko haya yote tena kwa utulivu na uandike Kwenye notebook yako mile ambacho utapata kuelewa:
Waefeso 5:3-6; 
Mhubiri 10:11-14; 
Mithali 10:30-32; 10:19-21; 
1Petro 3:10-11; 
Zekaria 8:16-17; 
Yakobo 3:8-10; 
1Wakorintho 15:33.

*KWAKO NDUGU YANGU, KAKA YANGU:*
Tuwe makini sana na maneno yetu tunapoongea na dada zetu hasa tukiwa singles. Hata tuliooa kadhalika! Nafahamu kuoa na kuolewa siyo kwenda kukaa na Bwana. Bado tunahitaji kutunza mipaka yetu katika mawazo na maneno yetu. Kuna wanaume wengi wenye wake zao na bado wanatabia za kucheza na hisia za mabinti za watu na sometimes wake za watu wengine. Wewe unayefanya hayo, unaweza ukafikiri ni mjanja sana lakini Kama Neno la Mungu liishivyo, utalipa gharama siku ambayo hujajiandaa na hutaamini aibu yake.

Kuna mtu anadhani kutongoza hovyo hovyo ni 'ubishoo'. Hujaelewa tu na hujajielewa pia. Yaani iko hivyo! Haijalishi wewe ni nani yaani. Unajivunia pesa, uzuri wa uso eti HB, una mamlaka mahali fulani na unayatumia kama kigezo cha kucheza na hisia za watoto wa watu kwa maneno na matendo yako, wewe ni mchungaji au Askofu, Sheikh, Padri whatever: *HUJIELEWI*  na *HUJUI UNACHOFANYA* . Na kama unajua basi una shida fulani kubwa kichwani (ya kisaikolojia) na hali ni mbaya zaidi rohoni.

� *Kukosa usalama kihisia* : Nakubaliana kabisa na maneno ya mdogo wangu  huyu hapa: kuna vijana wengi hawana emotional security (usalama wa kihisia). Watu ambao hawakupata joto la upendo la kutosha kwa wazazi na ndugu wa karibu, walionyanyaswa, ambao hawakusaidiwa kujiamini na kujikubali na kuijua thamani yao na ya watu wengine tangu utotoni, wengine wametokea mazingira duni sana wakaja kuona mwanga wa maisha ukubwani; njia mojawapo ya wao kujiona ni watu wa maana ni kuchezea mabinti. Akiwa na listi ndefu ya mabinti wanaomtetemekea anaamini hilo linaongeza thamani yake. Sasa akishajua unyonge (vulnerability) wa mabinti anautumia kuziba ombwe la thamani ndani yake.

� *Makuzi ya kiubinafsi (egocentric upbringing)* . watu waliolelewa katika mazingira ya kuwafanya wajisikie wao ni bora sana kuliko watoto wengine, familia yao ni bora kuliko ya kinafulani, wakati mwingine hata ndani ya nyumba yao wanapatiwa upendeleo wa wazi kuliko wenzao, watoto wenzao (iwe wa ndugu, wa kambo, mabinti/vinaja wa kazi, n.k) wanatendewa kama wasio na thamani sawa na wao; watoto wa aina hii wengine ndo hawa wanaotokea kuwa vijana wasiothamini utu wa watu wengine. Aliaminishwa anaweza kumfanyia mtu mwingine chochote hilo si shida. Kwa hawa kuchezea mabinti ni kulisha roho ya ubinafsi inayodai ndani yao (feeding their ego).

�Mazingira ya wazazi kutoheshimiana mbele za watoto (ugomvi na maneno ya hovyo, baba kutomthamini mkewe na watoto wanajua)

�Mila ambazo watoto wa kike hawana thamani sawa na wa kiume zinalea watoto wa kiume wasiothamini mabinti

Kuna mengi ya kuongea hapa... Naamini wazazi na wazazi watarajiwa tuna kitu cha kukitazama kwa vizuri na kwa umakini katika hili. Tunawaandaa watoto wetu kuwa watu wa aina gani?

Sasa shida iliyokubwa zaidi katika hili ni ya kiroho. Hilo tutaligusia baadaye. Tuongee kitu na nyie dada zetu, wadogo zetu wa kike na binti zetu: Nyie mnaoitwa "mabinti sayuni"

*KWAKO "BINTI SAYUNI"*:
Usiweke rehani hisia zako! Huko nyuma nilisema na naomba nirudie: kama hujaweza kuitambua thamani yako ukiwa peke yako, kuwa na mahusiano na mtu kijana fulani hakutakufanya uwe wa thamani. Thamani yako iko ndani yako! Sijui kama haya yanakuelea. Ukitegemea mazingira ya nje (watu, vitu, ...) Yakupe thamani unajiweka kwenye mtego wa maumivu. Vitu havidumu na mahusiano kadhalika yasipojengwa Kwenye misingi sahihi, hayatadumu. Utajiona wa thamani leo kuwaambia wenzako " nadate na fulani " (sijui ndo ugoro gani kudate). Ukishatafunwa na kutemwa kama bigiji utajisikia kushuka thamani kuliko ulivyokuwa kabla.

Matokeo ya kusaka thamani kwa wanaume, ukigonga mwamba hapa halafu ulishajitangaza "nadate na John" ukajisikia fahari yaani mpaka unahisi kuna mtu anakuonea wivu na kwa kweli mwenyewe unatamani uonewe wivu kwa "kudate na John". Ukitemwa unajua nini kinatokea? Unaanzisha ligi ya *Ubingwa wa Kusaka Thamani* (UKT LaLiga). Leo unapita na huyu waone, kesho umejilengesha kwa yule (una kiu ya kujisikia kupendwa na kuwaonesha wanoko wajue wewe si wa spoti spoti). Hapa si ndo maumivu yanakusanywa kama Senene wa Ukerewe. By the time unagundua umechoshwa na kulaghaiwa na hujapata upendo huo, umri umeenda na unahisi waoaji wanakuona kama muoaji mwenzao.

Mungu atusaidie kila mmoja (nami nikiwemo) ajifunze kitu na kusimama Kwenye nafasi yake. Leo tunaishia hapa! Namshukuru sana Mungu kwa ajili yako unaeendelea kufuatilia. Nakusihi niombee, haya mambo hayataki akili tu, tutaharibu. Roho Mtakatifu ahusike zaidi na hekima halisi ya kimungu itumike. Asante kwa mnaoshirikisha wengine. Leo tume-add watu wengi wapya wanajiunga kujifunza pamoja nasi. Wengine kutoka mikoani. Pia watu wanafunguka kuuliza maswali, uhitaji ni mkubwa ndo maana nakuoma uombee kitu hiki.

Soon tutafikiria kuwa na group kwa ajili ya open discussions na waalimu. Hata hivyo mambo binafsi ya ndani yatazungumwa inbox au ana kwa ana tu. Lengo letu hapa tukue na kuishi maisha ya furaha, amani, ufanisi na ustawi kabla na ndani ya ndoa. Tunaanza mazungumzo na Rev. Anael G. Pallangyo kutoka geita, mwalimu mzuri sana na kaka yangu katika huduma, awe mmoja wa waalimu wetu. Mambo yakishakaa sawa tutajulishana tusikose fursa hii. Ukiwa huna nafasi ya kusoma kila kitu, tunza screenshots (picha) za hizi slides usome kwa muda wako. Tumeanza utaratibu wa kufuta slides zilizokaa muda ili kupunguza na kutoa nafasi ya slides mpya. Kesho tutafuta nyingi kabla ya kuweka mpya.

MUNGU WA YAKOBO AKULINDE!
Jina la Mungu wa Yakobo likuinue!
Akupe Amani katika Jina Kuu lipitalo majina yote:
JINA LA YESU KRISTO, Amen!
(Unaruhusiwa kushirikisha wengine - wape namba 0757963582. Wakiniandikia text inbox tutawaunganisha. Pia unayo nafasi ya kutoa maoni, ushauri, kuuliza maswali na kuomba ushauri pia. Nafasi za mazungumzo ya ana kwa ana zipo kwa appointment. Tunaonana kanisani pale DCT - Tabata Shule).
USIKU MWEMA!

16:36...
Nakusihi usikose kusoma maandiko haya yote tena kwa utulivu na uandike Kwenye notebook yako mile ambacho utapata kuelewa:
Waefeso 5:3-6; 
Mhubiri 10:11-14; 
Mithali 10:30-32; 10:19-21; 
1Petro 3:10-11; 
Zekaria 8:16-17; 
Yakobo 3:8-10; 
1Wakorintho 15:33.

16:56...
*KWAKO NDUGU YANGU, KAKA YANGU:*
Tuwe makini sana na maneno yetu tunapoongea na dada zetu hasa tukiwa singles. Hata tuliooa kadhalika! Nafahamu kuoa na kuolewa siyo kwenda kukaa na Bwana. Bado tunahitaji kutunza mipaka yetu katika mawazo na maneno yetu. Kuna wanaume wengi wenye wake zao na bado wanatabia za kucheza na hisia za mabinti za watu na sometimes wake za watu wengine. Wewe unayefanya hayo, unaweza ukafikiri ni mjanja sana lakini Kama Neno la Mungu liishivyo, utalipa gharama siku ambayo hujajiandaa na hutaamini aibu yake.

17:11...
Kuna mtu anadhani kutongoza hovyo hovyo ni 'ubishoo'. Hujaelewa tu na hujajielewa pia. Yaani iko hivyo! Haijalishi wewe ni nani yaani. Unajivunia pesa, uzuri wa uso eti HB, una mamlaka mahali fulani na unayatumia kama kigezo cha kucheza na hisia za watoto wa watu kwa maneno na matendo yako, wewe ni mchungaji au Askofu, Sheikh, Padri whatever: *HUJIELEWI*  na *HUJUI UNACHOFANYA* . Na kama unajua basi una shida fulani kubwa kichwani (ya kisaikolojia) na hali ni mbaya zaidi rohoni.

17:34...
� *Kukosa usalama kihisia* : Nakubaliana kabisa na maneno ya mdogo wangu  huyu hapa: kuna vijana wengi hawana emotional security (usalama wa kihisia). Watu ambao hawakupata joto la upendo la kutosha kwa wazazi na ndugu wa karibu, walionyanyaswa, ambao hawakusaidiwa kujiamini na kujikubali na kuijua thamani yao na ya watu wengine tangu utotoni, wengine wametokea mazingira duni sana wakaja kuona mwanga wa maisha ukubwani; njia mojawapo ya wao kujiona ni watu wa maana ni kuchezea mabinti. Akiwa na listi ndefu ya mabinti wanaomtetemekea anaamini hilo linaongeza thamani yake. Sasa akishajua unyonge (vulnerability) wa mabinti anautumia kuziba ombwe la thamani ndani yake.

18:18...
� *Makuzi ya kiubinafsi (egocentric upbringing)* . watu waliolelewa katika mazingira ya kuwafanya wajisikie wao ni bora sana kuliko watoto wengine, familia yao ni bora kuliko ya kinafulani, wakati mwingine hata ndani ya nyumba yao wanapatiwa upendeleo wa wazi kuliko wenzao, watoto wenzao (iwe wa ndugu, wa kambo, mabinti/vinaja wa kazi, n.k) wanatendewa kama wasio na thamani sawa na wao; watoto wa aina hii wengine ndo hawa wanaotokea kuwa vijana wasiothamini utu wa watu wengine. Aliaminishwa anaweza kumfanyia mtu mwingine chochote hilo si shida. Kwa hawa kuchezea mabinti ni kulisha roho ya ubinafsi inayodai ndani yao (feeding their ego).

18:34...
�Mazingira ya wazazi kutoheshimiana mbele za watoto (ugomvi na maneno ya hovyo, baba kutomthamini mkewe na watoto wanajua)

�Mila ambazo watoto wa kike hawana thamani sawa na wa kiume zinalea watoto wa kiume wasiothamini mabinti

Kuna mengi ya kuongea hapa... Naamini wazazi na wazazi watarajiwa tuna kitu cha kukitazama kwa vizuri na kwa umakini katika hili. Tunawaandaa watoto wetu kuwa watu wa aina gani?

18:43...
Sasa shida iliyokubwa zaidi katika hili ni ya kiroho. Hilo tutaligusia baadaye. Tuongee kitu na nyie dada zetu, wadogo zetu wa kike na binti zetu: Nyie mnaoitwa "mabinti sayuni"

18:59...
*KWAKO "BINTI SAYUNI"*:
Usiweke rehani hisia zako! Huko nyuma nilisema na naomba nirudie: kama hujaweza kuitambua thamani yako ukiwa peke yako, kuwa na mahusiano na mtu kijana fulani hakutakufanya uwe wa thamani. Thamani yako iko ndani yako! Sijui kama haya yanakuelea. Ukitegemea mazingira ya nje (watu, vitu, ...) Yakupe thamani unajiweka kwenye mtego wa maumivu. Vitu havidumu na mahusiano kadhalika yasipojengwa Kwenye misingi sahihi, hayatadumu. Utajiona wa thamani leo kuwaambia wenzako " nadate na fulani " (sijui ndo ugoro gani kudate). Ukishatafunwa na kutemwa kama bigiji utajisikia kushuka thamani kuliko ulivyokuwa kabla.

19:16...
Matokeo ya kusaka thamani kwa wanaume, ukigonga mwamba hapa halafu ulishajitangaza "nadate na John" ukajisikia fahari yaani mpaka unahisi kuna mtu anakuonea wivu na kwa kweli mwenyewe unatamani uonewe wivu kwa "kudate na John". Ukitemwa unajua nini kinatokea? Unaanzisha ligi ya *Ubingwa wa Kusaka Thamani* (UKT LaLiga). Leo unapita na huyu waone, kesho umejilengesha kwa yule (una kiu ya kujisikia kupendwa na kuwaonesha wanoko wajue wewe si wa spoti spoti). Hapa si ndo maumivu yanakusanywa kama Senene wa Ukerewe. By the time unagundua umechoshwa na kulaghaiwa na hujapata upendo huo, umri umeenda na unahisi waoaji wanakuona kama muoaji mwenzao.

19:42...
Mungu atusaidie kila mmoja (nami nikiwemo) ajifunze kitu na kusimama Kwenye nafasi yake. Leo tunaishia hapa! Namshukuru sana Mungu kwa ajili yako unaeendelea kufuatilia. Nakusihi niombee, haya mambo hayataki akili tu, tutaharibu. Roho Mtakatifu ahusike zaidi na hekima halisi ya kimungu itumike. Asante kwa mnaoshirikisha wengine. Leo tume-add watu wengi wapya wanajiunga kujifunza pamoja nasi. Wengine kutoka mikoani. Pia watu wanafunguka kuuliza maswali, uhitaji ni mkubwa ndo maana nakuoma uombee kitu hiki.

19:57...
Soon tutafikiria kuwa na group kwa ajili ya open discussions na waalimu. Hata hivyo mambo binafsi ya ndani yatazungumwa inbox au ana kwa ana tu. Lengo letu hapa tukue na kuishi maisha ya furaha, amani, ufanisi na ustawi kabla na ndani ya ndoa. Tunaanza mazungumzo na Rev. Anael G. Pallangyo kutoka geita, mwalimu mzuri sana na kaka yangu katika huduma, awe mmoja wa waalimu wetu. Mambo yakishakaa sawa tutajulishana tusikose fursa hii. Ukiwa huna nafasi ya kusoma kila kitu, tunza screenshots (picha) za hizi slides usome kwa muda wako. Tumeanza utaratibu wa kufuta slides zilizokaa muda ili kupunguza na kutoa nafasi ya slides mpya. Kesho tutafuta nyingi kabla ya kuweka mpya.

20:09...
MUNGU WA YAKOBO AKULINDE!
Jina la Mungu wa Yakobo likuinue!
Akupe Amani katika Jina Kuu lipitalo majina yote:
JINA LA YESU KRISTO, Amen!
(Unaruhusiwa kushirikisha wengine - wape namba 0757963582. Wakiniandikia text inbox tutawaunganisha. Pia unayo nafasi ya kutoa maoni, ushauri, kuuliza maswali na kuomba ushauri pia. Nafasi za mazungumzo ya ana kwa ana zipo kwa appointment. Tunaonana kanisani pale DCT - Tabata Shule).
USIKU MWEMA!


_________________________________________________________________________
Kutambua thamani yako ndiko kunakuwezesha kuweka vigezo, mipaka na kanuni za maisha yako. Gharama utakayolipa unapotambua thamani yako ni hii: wanaume hawapati shida kugundua mwanamke anayejielewa na anayejua thamani yake. Kwa hiyo ukiwa serious na maisha yako, hawa vijana wanaoishi kama nzi kila penye harufu wanataka kutua kwako hawatakuja. Mtu anayejitosa kuja kwako anajipanga na akija utamsikia tu anavyopanga sentensi zake ni mtu anayeelewa anaongea na mtu anayejielewa. Hata kama anakuja kukulaghai hataleta uongo wa kiwango cha chips kuku. "NIMEUMBWA KWA JINSI YA AJABU NA KUTISHA... Na NAFSI YANGU INAJUA SANA."


_________________________________________________________________________
Sasa kama kufukuziwa na manzi ndo kunakusaidia kufahamu wewe ni mzuri basi unaanza kuongea, kuvaa, kutembea kwa namna itakayovutia manzi. Hivi ulishawahi kukaa mbele ya kioo na ukajikubali na kujifurahia kwa kumaanisha? Ukajiambia "Nimeumbwa kwa jinsi ya ajabu ya KUTISHA"? Yaani kabla hujasubiri comment ya mtu mwingine!!?  Natamani ungefahamu waoaji serious waliowengi hawajali sana make-up zako kama wanavyojali "ubongo" wako unavyofanya kazi.


_________________________________________________________________________
GET YOURSELVES BUSY BUILDING YOUR LIVES YOUNG LADIES! 
 *Kuweni bize kujenga maisha yenu!* Fanya kazi kama unalisha kijiji. Jiheshimu kiasi ambacho muonekano wako utakuwa chujio la nani akusimamishe njiani na nani akupishe njia. Kuna namna mwanamke aki-behave anavuta "eagles" siyo "houseflies. " Your appearance and attitude should command respect! Acha kuwa wa bei ya nyanya bhana, sheeeeeh!

 *NIMEUMBWA KWA NAMNA YA AJABU YA KUTISHA,.. NAFSI YANGU YAJUA SANA!*


_________________________________________________________________________
Kama unachumbiwa na mtu, muulize kwanza amevutiwa na nini kwako. Nini hasa kimemfanya aje kwako na si kwa Da Ikupa Huwa mna time ya kuhoji kweli au ndo unahisi kandege katajirukia zake? Maana kama anayekuchumbia kitu kikubwa anachokusifia ni maumbile yako, ujue ni ama umejirahisi sana kiasi cha kutembea na nusu nguo, au unaongea na muota ndoto za mchana. Narudia tena waoaji makini wanavuka mipaka ya "reception." Watu makini wanaoa bongo and moyo, maumbile inakuwa additional.


_________________________________________________________________________
Ndege akiruka hakuwa wako, acha aruke tu wewe ng'ang'ana na YESU na *keep the standards high* . Viwango visishuke! Ni bora uolewe na miaka 45 ukae kwenye ndoa mika 25 kwa Amani kuliko uolewe mapema halafu ukae miaka mitano kama umepanga chumba kizimu, mwishowe muachane.


_________________________________________________________________________
Naomba niongee na kundi hili maalum sana:
 *SINGLE MOTHERS!*
Nafahamu kwa sehemu kubwa ulimwengu unawahukumu ninyi zaidi kuliko wakojasi wengine. Tunaishi kwenye jamii inayoamini kuzaa mtoto kwa binti ni dhambi kubwa kuliko uzinzi wenyewe. Ukiwa na mtoto unaonekana hujatulia, lakini tunasahau kuwa katika wasichana 100 wanaoolewa leo kama wazee wangefanya upekuzi kama zamani, waliosalama wasingefika 10 (na hapo ni idadi ya upendeleo sana). Dhambi ile ile inayowafanya hawa wasiwe salama ndiyo hiyo hiyo mliyofanya mkabeba mimba na mkaamua hamtazitoa bora mzae mlee watoto.


_________________________________________________________________________
Siwezi kuwatia moyo kwamba mlichotenda ni cha kawaida tu. Hakuna dhambi ya kawaida tu. Ninachosema ni, kama hawa wengine wanaolewa wakiwa hawako salama na wanaonekana wa thamani, ninyi nanyi mnayothamani kiwango kile kile. Ni unafiki kuwahukumu ninyi kwa mawe, halafu waliowabebesha mimba wawe wenye thamani. Hapo ndo mjue dunia imepinduka. Leo niwashauri kitu!


_________________________________________________________________________
Tunaishi kwa kuhukumu matokeo badala ya kushughulika na chanzo. Kwa hiyo hofu ya Mungu hatuna vijana, tuna hofu ya watu. Na kuepuka hukumu ya wanadamu ni rahisi tu. Unafanya uovu kwa uficho. Ukibeba mimba unatoa. Mwanadamu hana mbingu ya kukupeleka
" _Msiwaogope wauuao mwili, wasiweze kuiua na roho; afadhali mwogopeni yule awezaye kuangamiza mwili na roho pia katika jehanum_ ." -Mathayo 10:28. Hayo ni maneno ya Yesu mwenyewe. Tunaogopa kutengwa na watu kuliko kutengwa na Mungu. Tunaogopa joto la maneno ya watu kuliko moto wa Jehanamu.


_________________________________________________________________________
Ujinga wa Ibilisi ndo huo. Anakuwekea vishawishi na vingine vinaanza na "busu takatifu" yaani hakuna shida ni kawaida tu. Unapingia Kwenye dhambi anakupa na kiburi cha kujiona una akili kuliko wale ambao hawawezi kugundua unachofanya. Hawana ushahidi, wanaongeaongea tu! _"Tamaa ikichukua mimba huzaa dhambi; dhambi ikiisha kukomaa huzaa mauti."_ Yakobo 1:15


_________________________________________________________________________
Wakati ambapo unajiona mjanja Ibilisi yuko pembeni anaku-enjoy. Akiona umefikia mahali ambapo aibu yako itakuwa kubwa kama bomu la nyuklia, heshima yako itapukutika, familia yako itafadhaishwa, uchumba wako utageuka aibu, ndoa yako itaingia shimoni, kanisa litaaibika, fahari yako itakwisha kabisa, hapo ndipo atakapolifyatua. Halafu anakaa pembeni anachekelea tu unavyoangaika na hiyo aibu. Naomba nikuambi jambo leo.


_________________________________________________________________________
Wanadamu sisi tutachelewa sana kukupokea, tutachelewa sana kukupa heshima na upendo ule wa kwanza, tunaweza sana kukuona umeshuka thamani. Kubaliana na hayo maana lazima ukubali gharama. Badala ya kulaumu unavyotendewa mshukuru Mungu kwa neema na ujasiri wa kutubu na zaidi msamaha wake. Unajua, heshima na thamani ni kama Nyumba. Inajengwa kwa gharama kubwa ya fedha, muda  (pengine miaka) na nguvu kazi. Lakini ukiamua ukibomoa ni masaa tu. Kuirudisha tena gharama yake ni kubwa vile vile.


_________________________________________________________________________
(Edited) 
Kubali tu kwamba ulimpa Ibilisi nafasi akaitumia. Kubali "nimetenda dhambi." Ukiri wa toba ya kweli una nguvu kuliko hofu na mashutumu ya wanadamu.
 _"Dhabihu za Mungu ni *roho iliyovunjika; Moyo uliovunjika na kupondeka, Ee Mungu, hutaudharau* ."_ Zaburi 51:17
Mungu anaheshimu na anapendezwa sana na toba ya kweli kiasi cha kufanya karamu kwa ajili ya mwana aliyepotea na sasa amerudi kwa Baba Yake.


_________________________________________________________________________
_" *Heri aliyesamehewa dhambi* , Na kusitiriwa makosa yake. Heri BWANA asiyemhesabia upotovu, Ambaye moyoni mwake hamna hila. Niliponyamaza mifupa yangu ilichakaa Kwa kuugua kwangu mchana kutwa. Kwa maana mchana na usiku Mkono wako ulinilemea. Jasho langu likakauka hata nikawa Kama nchi kavu wakati wa kaskazi. Nalikujulisha dhambi yangu, Wala sikuuficha upotovu wangu. Nalisema, Nitayakiri maasi yangu kwa BWANA, Nawe ukanisamehe upotovu wa dhambi yangu."_ Zaburi 32:1-5


_________________________________________________________________________
NI HERI KUSHUSHWA THAMANI NA WATU UKIWA UMESAMEHEWA NA MUNGU KULIKO KUPEWA HESHIMA NA WATU UKIWA UMETENGWA NA MUNGU.

Hili si la dada zangu hawa tu, linatuhusu sote!


_________________________________________________________________________
Kuanguka ni jambo baya, lakini kubaki chini ni jambo baya zaidi. Vijana lazima tuelewe tunaposhindwa kutunza mipaka na thamani yetu, tukaangukia dhambini iwe imejulikana au la kuna gharama kubwa tutalipa, hiyo haiepukiki haijalishi umeonekana au la. You can take that to the bank. Ndiyo maana tunasisitiza wewe unayejidhania umesimama angalia sana usianguke. (1Wak. 10:12). Dada zangu nang'ang'ana nanyi kwa sababu mnaathirika zaidi ninyi, kisaikolojia, kimwili, na nafasi yenu katika jamii pale mnapoingia Kwenye mtego huu.


_________________________________________________________________________
Mara nyingi tukishakosea tunaenda kujificha. Hiyo ni kawaida ya mwanadamu. Adamu na hawa walifanya hivyo hivyo. Lakini unajificha nani asikuone? Halafu ujue ukijificha ni rahisi zaidi adui kukumaliza huko kuliko ukijisalimisha. Nafahamu wakati mwingine mifumo inayotumika kusaidia watu wanapokosea haiwi ya msaada wa kumrejesha. Hata hivyo, ukikosea nyumbani hugeuki kuwa mtoto wa jirani au wa mtaani. Baba yako awe mkali bado ni baba. Nyumbani ndipo mahali pako no matter what.


_________________________________________________________________________
_"Mwe na kiasi na kukesha; kwa kuwa mshitaki wenu Ibilisi, kama simba angurumaye, huzunguka-zunguka, akitafuta mtu ammeze_ ." 
1Petro 5:8. Unafahamu mbinu ya simba akiwa anawinda Kwenye kundi la wanyama? Anamlenga mmoja, na mara nyingi akimgundua mwenye udhaifu anamlenga huyo. Anamfukuza kwa namna ya kumtenga mbali na wenzake ili asipate msaada hapo inakuwa rahisi kumkamata na kummaliza. Umeelewa mbinu ya simba? Hata huyu simba feki aitwaye Ibilisi mbinu yake ni hiyo. Ukae mbali na Kusanyiko akumalize ukiwa huna wa kukushauri wala kukutia moyo. RUDI KWA BABA!


_________________________________________________________________________
�Ni kweli kuna mambo kwenye maisha yako huwezi kuyarudisha nyuma uyatengeneze, lakini RUDI KWA BABA!
�Ni kweli wanadamu tutahukumu tupendavyo, lakini nakusihi RUDI KWA BABA!
�Ni kweli kuna namna jamii itakuweka kwenye kundi la thamani ya chini, mimi nasema RUDI KWA BABA!
 *Namjua Mwanaume mmoja anayejua kuwapa thamani walioonekana hawastahili katika jamii. Yeye ni BWANA WA NAFASI NYINGINE (The Master of yet another chance!)*  
Mwanaume huyu....


_________________________________________________________________________
Wanawake watano wanaotajwa katika ukoo wake wote *hawakuwa na sifa wala thamani hata ya kutajwa katika ukoo huo* achilia mbali kuhusika katika ukoo wa Yesu kwa kuolewa na Babu zake (watu mashuhuri wenye kuheshimika sana katika Israel) na baba mlezi wake (Yusufu).
Leo nitawapa majina na maandiko yanayowazungumzia. Mkasome!


_________________________________________________________________________
*MATHAYO 1:1-16* 
 *1. Tamari* : Alijifanya kahaba akatembea na baba mkwe wake akidai haki yake, soma zaidi Mwanzo 38.
 *2. Rahabu* : Kahaba aliyetokea kuwa mwanamke wa thamani na kuolewa na Salomoni mtu mwenye heshima kubwa katika Israeli, wawili hawa wakamzaa Boaz- Yoshua 2; 6; Waebrania 11:31
 *3. Ruth* : Mwanamke mmoabi aliyeolewa na kijana wa kiyahudi kinyume cha Torati, lakini Bwana akampa heshima kubwa ya kuolewa na Boaz, mtu tajiri na mwenye heshima kubwa katika Israeli - soma Kitabu cha Ruth.


_________________________________________________________________________
Kuwaagizia hao waliao katika Sayuni, *wapewe taji ya maua badala ya majivu, mafuta ya furaha badala ya maombolezo, vazi la sifa badala ya roho nzito; wapate kuitwa miti ya haki, iliyopandwa na BWANA, ili atukuzwe* .
 *Nao watajenga mahali pa kale palipoharibiwa, watapainua mahali palipokuwa ukiwa zamani, watatengeneza miji iliyoharibiwa, mahali palipoachwa kizazi baada ya kizazi* . Isaya 61:3-4


_________________________________________________________________________
Usiogope; maana hutatahayarika; wala usifadhaike; maana hutaaibishwa; kwa kuwa utaisahau aibu ya ujana wako , pia mashutumu ya ujane wako hutayakumbuka tena.
~ Isaya 54:4


_________________________________________________________________________
Luka 7:37-38
Na tazama, mwanamke mmoja wa mji ule, aliyekuwa mwenye dhambi, alipopata habari ya kuwa ameketi chakulani katika nyumba ya yule Farisayo, alileta chupa ya marimari yenye marhamu. Akasimama nyuma karibu na miguu yake, akilia, akaanza kumdondoshea miguu machozi yake, na kuipangusa kwa nywele za kichwa chake, akiibusu-busu miguu yake na kuipaka yale marhamu.


_________________________________________________________________________
Kwa ajili ya hayo nakuambia, Amesamehewa dhambi zake ambazo ni nyingi, kwa kuwa amependa sana; lakini asamehewaye kidogo, huyo hupenda kidogo. Kisha alimwambia mwanamke, Umesamehewa dhambi zako.
~Luka 7:47-48

Amin, nawaambia, Kila ihubiriwapo Injili katika ulimwengu wote, na hili alilotenda huyu litatajwa kwa kumbukumbu lake.
~Marko 14:9


_________________________________________________________________________
Sina kugha bora zaidi ya hii. Inuka tena, thamani yako inaweza kurudishwa na BWANA. Aliyesamehewa mengi hupenda zaidi! Wewe ni wa thamani kubwa mno! Ukirudi, ukawasamehe waliokukosesha na kumpenda sana aliyekusamehe hutajutia maisha yako. NINA UHAKIKA NA HILO, NINA USHUHUDA UNAOISHI KATIKA HILI. 
Mke wangu nimpendaye sana Grace atanikubalia hili 
Unakata tuongee zaidi, tuko tayari sana!


_________________________________________________________________________
Nilikuahidi majina matano ya wanawake wa ukoo wa Yesu nikakupa matatu. Mengine hayo


_________________________________________________________________________
*4. Bathsheba* : (2Samweli 11-12) Huyu alitendewa uovu na Daudi, tendo lile kwa sheria za sasa lingeitwa ubakaji wa mke wa mtu... Hili ni tendo baya sana na dada zetu wengine wanaobebeshwa mimba wanakuwa wametendewa vitendo kama hivi. 
 *5. Mariamu* : binti aliyejitunza na Mungu akamchagua kubeba mimba ya Bwana na Mfalme wetu kwa Uweza wa Roho Mtakatifu. Hata hivyo, jamii ya wayahudi huyu alitakiwa apigwe mawe hata kufa kwa mujibu wa Torati.
Hawa ndo wanawake pekee unaowasoma katika ukoo wa Yesu kama ulivyoandikwa na Mtume Mathayo.


_________________________________________________________________________
08:34...
Hallelujah! Shalom, wapendwa wangu, ninyi ambao Pendo la Kristo lanibidisha kuwafikiria kila saa na kutamani mambo mema yayajaze maisha yenu kwa utukufu mkuu wa Mungu na heshima kubwa ya Jina la Yesu. Ni imani yangu kwamba mmekuwa na wiki njema na maombi yangu kwamba mtafanikiwa na kuwa na ushindi sana katika wiki hii. Msiogope changamoto za maisha.
 *CHANGAMOTO NI CHAKULA CHA MASHUJAA!*
 _"Pande zote twaona dhiki, bali hatusongwi; twaona shaka, *bali hatukati tamaa* ; twaudhiwa, bali hatuachwi; *twatupwa chini, bali hatuangamizwi."*_ 2 Wakorintho 4:8-9

08:58...
Wiki ya Jana kwenye mada yetu ya *Mahusiano ya Uchumba na Ndoa kwa Vijana*, kipengele cha _*"Nimeumizwa katika mahusiano na kuachwa na majeraha makubwa, Je naweza kupona?"*_ tuliona baadhi tu ya mambo yanayotupelekea kuingia kwenye shida hii ambayo kwa kweli ni kubwa mno na maumivu ni mengi sana katika mioyo ya vijana wengi. Baahati mbaya sana wako ambao wamekata tamaa kwa kiwango kibaya sana, na wengine wanaingia kwenye ndoa wakiwa na majeraha ya mahusiano ya nyuma. Matokeo yake ndoa inakuwa ngumu na hawaelewi kuwa chanzo ni majeraha ya nyuma. Hapo ndipo zinapozaliwa kauli kama "wanaume/wanawake ni wale wale tu hamna cha afadhali..."

09:05...
Sitaweza kurudia mambo mengi ila tuliishia kwenye hoja ya umuhimu wa Kupeleka maisha yetu "Kliniki" kila siku. Tukaona maeneo mawili ya kufanyiwa kliniki:
1. Kliniki ya mawazo
2. Kliniki ya maneno yetu
Na leo tunaanzia kwenye eneo la

 *3. Kliniki ya Matendo* 
Andiko tunalozimamia ni Zaburi ya 139:1-4.

09:24...
_"Umepepeta kwenda kwangu na kulala kwangu, Umeelewa na njia zangu zote."_ -Zaburi 139:3
Mistari hii ya Zaburi 139:1-4 inatusaidia kuona connection iliyopo kanisa ya mawazo, maneno na matendo na mwenendo (njia) zetu. Tulipoongelea Kliniki ya Mawazo tulisema kila maumivu tunayopitia chanzo chake ni wazo dogo tu au la kwetu wenyewe au la mtu mwingine ambalo tulilipa nafasi, tukalishirikisha (maneno) na kulitendea kazi. Wako ambao hako kawazo tu kameleta uharibifu usioneneka kwenye maisha yao ambao utabaki kama ushuhuda daima!

10:04...
Kwa hiyo laiti kama tungekuwa na uwezo wa kuyachuja mawazo yetu kabla hayajawa maeneo na hatimaye matendo, kuna mengi tungeyaepuka na kuwaepusha wengine pia. Hata hivyo kuna mambo tumeyanena lakini tukajizuia kuyatendea kazi. Hiyo pia bado ni hatua. Japokuwa tukumbushane kuwa _"Msidanganyike: mazungumzo mabaya huharibu tabia (mwenendo na matendo) njema."_(1Wakor. 15:33). Unawezakuwa mtu mwenye msimamo sana kwa maana ya *kutokutenda* huovu, lakini ukiruhusu masikio yako kusikia mashauri ya watu wanapenda kile usichotakiwa kufanya, unafungua milango ya mbegu mbaya kupandwa moyoni mwako. Ikiota utashangaa hizo ndo zinakuwa stori unazozipenda zaidi na mwisho hutajua lini ulijiingiza huko.

10:18...
Kuna watu waliumizwa kwenye mahusiano kwa sababu ya maneno tu. Wengine ni matendo ya "wapenzi" wao (hili tutaliweka sawa mbele). Viko visa vya namna tofauti vinavyotokea. Namkumbuka binti mmoja aliyeachwa na mchumba wake baada ya kuvishwa pete ya uchumba kwa shamrashamra zilizotikisha kweli. Miezi kadhaa baadaye mchumba akapotea. Kumpigia simu mara hapokei, mara "nina mawazo mengi na nimeishajiingiza kwenye madawa ya kulevya..." N.k Binti ikambidi avue pete na kuirudisha kwa ndugu wa huyo kijana.

10:26...
Bahati mbaya makosa ambayo wengi tunafanya tukitoka kwenye mahusiano kwa kujeruhiwa tunakimbilia kutafuta faraja kwenye mahusiano mengine haraka iwezekanavyo. Yule binti nakumbuka tuliongea naye sana nikamshauri atulie kwanza, sasa kwa vile na mimi mwenyewe nilikiwa bado naniliii kipindi hicho Kufupisha stori aliingia kwenye mahusiano mengine na wakaanza process, lakini nayo yakafa mwaka huo huo. Halafu haikupita muda akachumbiwa tena na kuolewa. Ukweli ni kwamba ukiolewa/ukioa namna hiyo, itakuchukua muda sana kuelewa ulichokifanya na hata namna ya kuhandle changamoto ya ndoa. Unaweza ukawa na magomvi na mwenzako kila mara na usielewe yanatokea wapi.

11:07...
Unaweza pia ukaingia kwenye ndoa ukiwa salama lakini mwenzio akawa na majeraha ya nyuma na bado ikawaletea shida. Na kwa wengine majeraha ya mahusiano yanadumu miaka kwa sababu ya hatua walizokuwa wamefikia katika mahusiano, nature ya matatizo yaliyojitokeza na kiwango cha athari zake, haiba ya mtu, n.k kwahiyo wanakosa kabisa utayari wa kuyakabili. Hawataki hata kuyaongelea, japo hiyo haimaanishi yamekwisha. Na kwa sababu hawataki kuyaongelea kwa kina, anawaweza kukueleza juu juu tu au asikuambie KABISA. Lakini utaona matokeo siku ukifanya kitu kinachofanana na tabia za aliyemuumiza au hata kosa lingine. Lile jeraha linatoneshwa. Utashangaa reaction ni kubwa mno kwa kosa dogo sana.

11:54...
Haya yanaturudisha kwenye kweli hizi:
Ni muhimu kujitathmini katika kutenda kwetu. Mara zote huwa nakubaliana na mwimbaji huyu hodari asemapo: _"Nawasihi, enyi binti za Yerusalemu Kwa paa na kwa ayala wa porini, Msiyachochee mapenzi, wala kuyaamsha, Hata yatakapoona vema yenyewe."_ Wimbo Ulio Bora 3:5. Hii ni kweli kwa vijana wa kiume kadhalika. Kama hujawa tayari kuoa na unafahamu huwezi kudhibiti hisia zako kwenye swala la mahusiano ya kimapenzi, achana nayo kwanza focus kwenye mambo mengine. Wakati ukifika, ukiwa umejitunza hutaangaika kama wazee wa kupitapita.

